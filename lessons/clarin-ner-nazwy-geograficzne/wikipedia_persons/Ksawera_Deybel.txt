<div class="mw-content-ltr mw-parser-output" lang="pl" dir="ltr"><p><b>Ksawera Deybel</b>, <b>Xawera Deybel</b>, właśc. <b>Anna Józefa Maria Mainard</b> z domu <b>Deybel</b> (ur. <a href="/wiki/11_listopada" title="11 listopada">11 listopada</a> 1818 w <a href="/wiki/Wilno" title="Wilno">Wilnie</a>, zm. <a href="/wiki/11_lutego" title="11 lutego">11 lutego</a> 1900 w <a href="/wiki/Nicea" title="Nicea">Nicei</a><sup id="cite_ref-autonazwa1_1-0" class="reference"><a href="#cite_note-autonazwa1-1">[1]</a></sup>)– <a href="/wiki/Polacy" title="Polacy">polska</a> <a href="/wiki/%C5%9Apiew" title="Śpiew">śpiewaczka</a>, członkini <a href="/wiki/Ko%C5%82o_Sprawy_Bo%C5%BCej" title="Koło Sprawy Bożej">Koła Sprawy Bożej</a> i uczennica <a href="/wiki/Fryderyk_Chopin" title="Fryderyk Chopin">Fryderyka Chopina</a>. Wieloletnia kochanka <a href="/wiki/Adam_Mickiewicz" title="Adam Mickiewicz">Adama Mickiewicza</a>, któremu najprawdopodobniej urodziła co najmniej jedno dziecko.
</p><p>Była córką Ksawerego Deybla i Albiny z domu Reszka. Państwo Deybel prowadzili w Wilnie słynną pensję dla dziewcząt, w której uczyło wielu filomatów, m.in. <a href="/wiki/Tomasz_Zan" title="Tomasz Zan">Tomasz Zan</a> i Teodor Łoziński. Zgodnie z panującym zwyczajem po zakończeniu nauki Anna Deybel sama zaczęła kształcić młodszych uczniów, wśród których były córki <a href="/wiki/Wawrzyniec_Puttkamer" title="Wawrzyniec Puttkamer">Wawrzyńca</a> i <a href="/wiki/Maryla_Wereszczak%C3%B3wna" title="Maryla Wereszczakówna">Maryli Puttkamerów</a>.
</p><p>W 1840 roku w Wilnie wystąpiła słynna śpiewaczka Sabina Heinefetter. Zachwyciła się mezzosopranem młodej Deyblówny i postanowiła wziąć ją pod swoje skrzydła. Wspólnie wystąpiły na koncercie w Moskwie w kwietniu 1841 roku, gdzie wykonały duet Normy i Adalgizy z opery <a href="/wiki/Vincenzo_Bellini" title="Vincenzo Bellini">Belliniego</a> <a href="/wiki/Norma_(opera)" title="Norma (opera)">Norma</a>. Tam też po raz pierwszy Anna przedstawiła się jako <b>Anna Ksawera Deybel</b> (od imienia ojca).
</p><p>Na przełomie 1841 i 1842 roku Deybel przyjechała do Paryża, gdzie przez pewien czas uczęszczała na lekcje do Fryderyka Chopina<sup id="cite_ref-autonazwa1_1-1" class="reference"><a href="#cite_note-autonazwa1-1">[1]</a></sup>. Zamieszkała u <a href="/wiki/Adam_Mickiewicz" title="Adam Mickiewicz">Adama</a> i <a href="/wiki/Celina_Mickiewiczowa" title="Celina Mickiewiczowa">Celiny Mickiewiczów</a>.  Uczyła ich najstarszą córkę <a href="/wiki/Maria_Gorecka" title="Maria Gorecka">Marynię</a>, a później także młodsze dzieci. Wspólnie z Mickiewiczami dołączyła do <a href="/wiki/Ko%C5%82o_Sprawy_Bo%C5%BCej" title="Koło Sprawy Bożej">Koła Sprawy Bożej</a> założonego przez przybyłego z Litwy <a href="/wiki/Andrzej_Towia%C5%84ski" title="Andrzej Towiański">Andrzeja Towiańskiego</a> i jego żonę.
</p><p>Niedługo później Mickiewicz i Ksawera nawiązali romans. Towiański potępił ten związek, zarządzając rozdzielenie kochanków. Przez krótki czas Deybel mieszkała u Seweryna Pilchowskiego, towiańczyka i powstańca listopadowego. Około 1847 roku urodziła córkę Klarę, której ojcem był prawdopodobnie Pilchowski. Niedługo później Ksawera z dzieckiem wróciła do Mickiewiczów, gdzie mieszkała przez kolejne lata mimo konfliktu z Celiną, i wznowiła romans z poetą. Około 1849 roku urodziła kolejną córkę, Andrée, której ojcostwo przypisuje się Mickiewiczowi.
</p><p>5 marca 1855 roku w wyniku choroby nowotworowej zmarła Celina Mickiewiczowa. Niecałe dwa miesiące później, 28 kwietnia, Ksawera poślubiła Jeana-Isidore’a Edmonda Mainarda, komisarza policji i towiańczyka. Państwo Mainard mieli troje dzieci - Emmanuela, Joachima i Charlesa.
</p><p>Po śmierci ojca <a href="/wiki/W%C5%82adys%C5%82aw_Mickiewicz" title="Władysław Mickiewicz">Władysław Mickiewicz</a> wraz z siostrą <a href="/wiki/Maria_Gorecka" title="Maria Gorecka">Marią</a> postanowili zniszczyć wszystkie dokumenty i listy dotyczące Ksawery, aby jej romans z poetą odszedł w niepamięć. Dopiero <a href="/wiki/Tadeusz_Boy-%C5%BBele%C5%84ski" title="Tadeusz Boy-Żeleński">Boy-Żeleński</a> odkrył tę tajemnicę na nowo w wydanych w 1929 roku "Brązownikach".
</p>
<div class="mw-heading mw-heading2"><h2 id="Przypisy">Przypisy</h2><span class="mw-editsection"><span class="mw-editsection-bracket">[</span><a href="/w/index.php?title=Ksawera_Deybel&amp;veaction=edit&amp;section=1" title="Edytuj sekcję: Przypisy" class="mw-editsection-visualeditor"><span>edytuj</span></a><span class="mw-editsection-divider"> | </span><a href="/w/index.php?title=Ksawera_Deybel&amp;action=edit&amp;section=1" title="Edytuj kod źródłowy sekcji: Przypisy"><span>edytuj kod</span></a><span class="mw-editsection-bracket">]</span></span></div>
<div class="do-not-make-smaller refsection"><div class="mw-references-wrap"><ol class="references">
<li id="cite_note-autonazwa1-1"><span class="mw-cite-backlink">↑ <sup><a href="#cite_ref-autonazwa1_1-0">a</a></sup> <sup><a href="#cite_ref-autonazwa1_1-1">b</a></sup></span> <span class="reference-text"><cite class="citation book nourl"><i>&#x22;Le Figaro&#x22;</i>, 22 lutego 1900<span class="Z3988" title="ctx_ver=Z39.88-2004&amp;rft.gengre=book&amp;rft.date=1900-02-22&amp;rft_val_fmt=info%3Aofi%2Ffmt%3Akev%3Amtx%3Abook&amp;rft.btitle=%22Le+Figaro%22" style="display:none">&#160;</span>.</cite><span class="problemy" aria-hidden="true" data-nosnippet=""> Brak numerów stron w książce</span></span>
</li>
</ol></div></div>
<div class="mw-heading mw-heading2"><h2 id="Bibliografia">Bibliografia</h2><span class="mw-editsection"><span class="mw-editsection-bracket">[</span><a href="/w/index.php?title=Ksawera_Deybel&amp;veaction=edit&amp;section=2" title="Edytuj sekcję: Bibliografia" class="mw-editsection-visualeditor"><span>edytuj</span></a><span class="mw-editsection-divider"> | </span><a href="/w/index.php?title=Ksawera_Deybel&amp;action=edit&amp;section=2" title="Edytuj kod źródłowy sekcji: Bibliografia"><span>edytuj kod</span></a><span class="mw-editsection-bracket">]</span></span></div>
<ul><li>Ewa K. Kossak, <i>Boskie diabły</i>, Wydawnictwo Czytelnik, 1996</li>
<li>Ewa K. Kossak, <i>Rodzina M</i>, Wydawnictwo Czytelnik, 1991</li>
<li>Dorota Samoborska-Kukuć, <i>Od Puttkamerów do Konopnickich. Rewizje i rekonstrukcje biograficzne</i>, Wydawnictwo Znak, 2016</li>
<li>Dorota Siwicka, Jarosław Marek Rymkiewicz, Marta Zielińska, Alina Witkowska, <i>Mickiewicz. Encyklopedia</i>, Świat Książki, 2010</li>
<li>Tadeusz Boy-Żeleński, <i>Brązownicy</i>, Państwowy Instytut Wydawniczy, 1929</li></ul>
<style data-mw-deduplicate="TemplateStyles:r74016753">.mw-parser-output #normdaten>div+div{margin-top:0.5em}.mw-parser-output #normdaten>div>div{background:var(--background-color-neutral,#eaecf0);padding:.2em .5em}.mw-parser-output #normdaten ul{margin:0;padding:0}.mw-parser-output #normdaten ul li:first-child{padding-left:.5em;border-left:1px solid var(--border-color-base,#a2a9b1)}</style>
<div id="normdaten" class="catlinks"><div class="normdaten-typ-p"><div><a href="/wiki/Kontrola_autorytatywna" title="Kontrola autorytatywna">Kontrola autorytatywna</a>&#160;(<span class="description">osoba</span>):</div><ul><li><a href="/wiki/Virtual_International_Authority_File" title="Virtual International Authority File">VIAF</a>:&#8201;<span class="uid"><a rel="nofollow" class="external text" href="http://viaf.org/viaf/59151776748018011340">59151776748018011340</a></span></li><li><a href="/wiki/Biblioteka_Narodowa_(Warszawa)" title="Biblioteka Narodowa (Warszawa)">PLWABN</a>:&#8201;<span class="uid"><a rel="nofollow" class="external text" href="https://dbn.bn.org.pl/descriptor-details/9810561707305606">9810561707305606</a></span></li><li><a href="/wiki/NUKAT" title="NUKAT">NUKAT</a>:&#8201;<span class="uid"><a rel="nofollow" class="external text" href="http://nukat.edu.pl/aut/n%20%2097066840">n97066840</a></span></li></ul></div></div>
<!-- 
NewPP limit report
Parsed by mw‐api‐ext.eqiad.main‐7dd76d89b9‐jqz8f
Cached time: 20241106010300
Cache expiry: 2592000
Reduced expiry: false
Complications: []
CPU time usage: 0.051 seconds
Real time usage: 0.074 seconds
Preprocessor visited node count: 265/1000000
Post‐expand include size: 2723/2097152 bytes
Template argument size: 11/2097152 bytes
Highest expansion depth: 10/100
Expensive parser function count: 0/500
Unstrip recursion depth: 0/20
Unstrip post‐expand size: 1451/5000000 bytes
Lua time usage: 0.019/10.000 seconds
Lua memory usage: 1568539/52428800 bytes
Number of Wikibase entities loaded: 1/400
-->
<!--
Transclusion expansion time report (%,ms,calls,template)
100.00%   60.011      1 -total
 63.03%   37.827      1 Szablon:Przypisy
 40.16%   24.100      1 Szablon:Cytuj
 36.82%   22.097      1 Szablon:Kontrola_autorytatywna
-->

<!-- Saved in parser cache with key plwiki:pcache:idhash:4427255-0!canonical and timestamp 20241106010300 and revision id 71751734. Rendering was triggered because: unknown
 -->
</div>
