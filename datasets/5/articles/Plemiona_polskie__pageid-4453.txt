Plemiona polskie – termin używany przez niektórych historyków dotyczący plemion zachodniosłowiańskich z grupy plemion lechickich, które wywarły wpływ na etnogenezę oraz genotyp współczesnych Polaków. Czynnikiem podstawowym dla powstania narodu był moment polityczny: zjednoczenie wszystkich plemion szczepu lechickiego przez dynastię Piastów w jedno państwo. Historycy wskazują na podobieństwa kulturowe plemion polskich od VII w. – podobne metody budowy grodów, podobieństwo używanej ceramiki, narzędzi, broni i ozdób. Liczba skupisk osadniczych identyfikowanych z plemionami była znacznie wyższa niż liczba nazw plemiennych znanych ze źródeł. W związku z tym stosuje się zwykle podwójne nazewnictwo plemienne: nazwami własnymi określa się plemiona, których nazwy zostały zachowane w źródłach (np. Wiślanie), a nazwami pochodzącymi od miejscowości – plemiona o nieznanych nazwach (np. plemię łęczyckie, plemię bonikowsko-przemęckie). Dla prawidłowej klasyfikacji plemion niezbędne jest rozróżnienie na plemiona (zwane też małymi plemionami, złożone z rodów lub opoli) oraz wielkie plemiona (zwane też związkami plemiennymi lub szczepami, złożone z plemion). Prawdopodobnie wielkimi plemionami byli Goplanie, Pomorzanie, Wiślanie, Lędzianie i Mazowszanie. Istniały też związki plemienne, dla których nie potrafimy zidentyfikować nazw ogólnych (organizm wielkoplemienny prawdopodobnie powstał też na Śląsku). Zdarzały się także plemiona niewchodzące w skład wielkich plemion, np. Lubuszanie. Granice między plemionami polskimi stanowiły naturalne przeszkody geograficzne np. puszcze czy rzeki. Niewiele pewnego wiadomo o religii ówczesnych polskich plemion, prawdopodobnie występował np. kult Świętowita. W IX w. z chrześcijaństwem zetknęli się Wiślanie. Podobieństwo warunków ekonomicznych i bliskość etniczna, kulturowa oraz językowa innych plemion do plemienia Polan ułatwiła im opanowanie ziem polskich, utworzenie państwa. Stanowiło to przesłankę do kształtowania się narodowości polskiej w przyszłości. Tradycyjnie dialekty języka polskiego i obszary historyczno-geograficzne łączy się z pięcioma przedpiastowskimi skupiskami plemiennymi – Pomorzanami (Pomorze), Polanami (Wielkopolska), Wiślanami (Małopolska), Mazowszanami (Mazowsze) i Ślężanami (Śląsk). Plemiona występujące na obecnym obszarze ziem polskich wspomniane w Geografie Bawarskim z roku 845, niektóre z podanych plemion nie muszą odnosić się do pochodzenia zachodniosłowiańskiego. Z listy wymienionych wyżej plemion, na terenie dzisiejszej Polski (a w związku z tym także na terenie Polski wczesnopiastowskiej) zamieszkiwały następujące plemiona: Bieżuńczanie Dziadoszyce/Dziadoszanie Goplanie Głubczyce Golęszyce/Gołęszyce Lędzianie/Lędzice Opolanie Pyrzyczanie Ślężanie Wiślanie Wieluńczanie/ Wolinianie Uerizane (10 civitates) – Wiercanie lub WierzyczanieW Dokumencie praskim z 1086 r. wymienione są następujące plemiona polskie: Zlasane – Ślężanie Terbouane – Trzebowianie Poborane – Poobrzanie lub Bobrzanie Dedosize – Dziadoszyce/ DziadoszanieKronika Thietmara wymienia następujące plemiona polskie: Diedesisi/ Diedesi – Dziadoszyce/Dziadoszanie Cilensi/ Silensi – ŚlężanieW Dziejach saskich Widukinda wspomniani są: Licikaviki – prawdopodobnie LubuszanieGermania z IX w. mówi o: Wisle lond – kraj WisłyZ późniejszych źródeł, a także z domniemywań naukowych wyłaniają się: Polanie Mazowszanie Pomorzanie Kaszubi Słowińcy Pałuczanie Biali Chorwaci Obrzanie Lokalizacja plemion – mapka (ros.) Historia – teksty źródłowe, [w:] MariaM. Bednarska MariaM. (red.), Pomoce dydaktyczne dla polskich dzieci i nauczyciel[sic]: materiały dydaktyczne do "national curriculum" / SZKOŁA GIMNAZJALNA – KLASA 1 / Teksty źródłowe [pdf], "Europejski program nauczania dla dzieci pracowników migrujących" nr: 87271-CP-1-2000-1-PL-COMENIUS-C2 [dostęp 2022-03-17] [zarchiwizowane 2009-05-27] .
