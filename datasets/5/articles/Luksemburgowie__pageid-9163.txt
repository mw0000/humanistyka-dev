Luksemburgowie (niem. Haus Luxemburg, fr. Maison de Luxembourg, cz. Lucemburkové) – dynastia panująca od 1070 w hrabstwie Limburgii, a od 1247 w hrabstwie Luksemburga. W XIV wieku dzięki wyborowi Henryka VII na tron cesarski Luksemburgowie zrobili szybką karierę zasiadając kolejno na tronach w Rzeszy (z przerwami od 1308 do 1437), Czechach (1310), w Brandenburgii (1373–1415), na Węgrzech (1387). Byli też: hrabiami Luksemburga w latach 1281–1411, hrabiami Tyrolu – 1335–1341, margrabiami Moraw – 1355–1405, książętami na Zgorzelcu – 1377–1396, Panami Nowej Marchii – 1378–1396. Linia cesarsko-królewska wygasła na córce Zygmunta Luksemburskiego (zm. 1437) – Elżbiecie, żonie Albrechta V Habsburga. Dzięki temu małżeństwu schedę po Luksemburgach objęli Habsburgowie, Albrecht wkrótce został także wybrany na cesarza. Habsburgowie Luksemburg Przemyślidzi Wittelsbachowie Henryk Samsonowicz: Luksemburgowie. W: Dynastie Europy. Antoni Mączak (red.). Wyd. 3. Wrocław: Wydawnictwo Ossolineum, 2009, s. 153–167. ISBN 978-83-04-04853-9. Włodzimierz Dworzaczek, Genealogia, cz. 2: Tablice, Warszawa 1959, tabl. 46.
