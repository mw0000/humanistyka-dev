Uczelnie w Polsce – publiczne i niepubliczne uczelnie działające na terytorium Polski. W roku akademickim 2014/2015 w Polsce funkcjonowały 434 uczelnie, w tym: 18 uniwersytetów 70 uczelni ekonomicznych 25 uczelni technicznych 19 uczelni artystycznych 15 uczelni teologicznych 15 uczelni pedagogicznych 9 uczelni medycznych 7 uczelni rolniczych 7 uczelni resortu obrony narodowej i resortu spraw wewnętrznych 6 akademii wychowania fizycznego 2 uczelnie morskie 236 pozostałych placówek.302 z ogółu uczelni to uczelnie niepubliczne. Wszystkie uczelnie kształciły w sumie 1 469 386 studentów, z czego 359 178 (24,4%) przypadało na uczelnie niepubliczne. W roku 2014/2015 uczelnie zatrudniały 93 133 nauczycieli akademickich, co oznacza, że na jednego nauczyciela przypadało średnio 16 studentów. Liczba absolwentów w roku akademickim 2013/2014 wynosiła 424 564. Od roku akademickiego 2006/2007 liczba studentów systematycznie maleje. W roku akademickim 2008/09 w szkołach niepublicznych kształciło się 34% (660 tys.) wszystkich studentów. Zdaniem autorów „Raportu o stanie edukacji 2010” jest to odsetek bardzo wysoki, nie tylko w porównaniu z innymi krajami europejskimi, ale także w porównaniu ze Stanami Zjednoczonymi (dla których wynosił on poniżej 30%). Począwszy od roku 2007/2008 obserwowany jest systematyczny spadek liczby studentów uczelni niepublicznych, nieproporcjonalnie wyższy niż w przypadku szkół publicznych. W efekcie spada procentowy udział studentów kształcących się na uczelniach niepublicznych. Przed 1 października 2018 r. zgodnie z ustawą z dnia 18 marca 2011 r. o zmianie ustawy Prawo o szkolnictwie wyższym, uczelnie miały prawo używać w swoich nazwach następujących wyrazów w zależności od posiadanych uprawnień: uniwersytet – uprawnienia do nadawania stopnia naukowego doktora w co najmniej 10 dyscyplinach, w tym co najmniej po 2 uprawnienia w każdej z następujących grup dziedzin nauki: humanistycznych, prawnych, ekonomicznych lub teologicznych matematycznych, fizycznych, nauk o Ziemi lub technicznych biologicznych, medycznych, chemicznych, farmaceutycznych, rolniczych lub weterynaryjnych uniwersytet techniczny – uprawnienia do nadawania stopnia naukowego doktora w co najmniej 10 dyscyplinach, w tym co najmniej 6 uprawnień w zakresie nauk technicznych uniwersytet uzupełniony przymiotnikiem w celu określenia profilu – co najmniej 6 uprawnień do nadawania stopnia naukowego, w tym co najmniej 4 uprawnienia w zakresie nauk objętych profilem uczelni politechnika – uprawnienia do nadawania stopnia naukowego doktora w co najmniej 6 dyscyplinach, w tym co najmniej 4 uprawnienia w zakresie nauk technicznych akademia – co najmniej 2 uprawnienia do nadawania stopnia naukowego doktora.Od 1 października 2018 nazwy: „akademia” może używać uczelnia akademicka „politechnika” może używać uczelnia akademicka posiadająca kategorię naukową A+, A albo B+ w co najmniej 2 dyscyplinach w zakresie nauk inżynieryjnych i technicznych „uniwersytet” może używać uczelnia akademicka posiadająca jedną z ww. kategorii w co najmniej 6 dyscyplinach naukowych lub artystycznych, zawierających się w co najmniej 3 dziedzinach nauki lub sztuki rektorat – siedziba władz rektorskich. Kwestura – dział zajmujący się księgowością uczelni. uniwersytety politechniki akademie sztuk pięknych akademie muzyczne akademie morskie: w Gdyni i w Szczecinie uczelnie wychowania fizycznego państwowe wyższe szkoły teatralne publiczne uczelnie zawodowe uczelnie ekonomiczne uczelnie medyczne uczelnie pedagogiczne uczelnie rolnicze uczelnie służb państwowych uczelnie teologiczne uczelnie wojskowe uczelnie publiczne uczelnie niepubliczne Akademia Wileńska Akademia Rolnicza w Dublanach Akademia Lwowska Uniwersytet Stefana Batorego w Wilnie Uniwersytet Jana Kazimierza we Lwowie Politechnika Lwowska Szkoła Rycerska Collegium Nobilium jezuitów w Warszawie Collegium Nobilium pijarów w Warszawie Collegium Nobilium teatynów w Warszawie Akademia Zamojska Kolegium Jezuitów w Kaliszu Kolegium Jezuitów w Wilnie Kolegium Jezuickie w Poznaniu Kolegium Jezuitów w Pułtusku Kolegium Jezuitów w Głogowie Akademia Bialska system oświaty w Polsce autonomia uniwersytetów Polska Komisja Akredytacyjna Uniwersytet Nysa Wykaz uczelni: publicznych, niepublicznych, kościelnych, w likwidacji oraz uczelni z uprawnieniami do kształcenia poza granicami RP na stronie Ministerstwa Nauki i Szkolnictwa WyższegoW spisie brak uczelni artystycznych (podległych Ministerstwu Kultury), medycznych (podległych Ministerstwu Zdrowia), wojskowych (podległych MON), policyjnej i służby pożarniczej (podległych MSWiA) oraz morskich (podległych Ministerstwu Gospodarki Morskiej) Instytut Badań Edukacyjnych „Raport o stanie edukacji 2010” Dobromir Dziewulak: Nauka i szkolnictwo wyższe. [w:] „Studia BAS” [on-line]. Biuro Analiz Sejmowych, sejm.gov.pl. [dostęp 2015-10-04]. Ogólnopolska Baza Szkół i Uczelni
