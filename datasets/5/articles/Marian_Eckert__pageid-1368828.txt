Marian Antoni Eckert (ur. 11 marca 1932 w Bydgoszczy, zm. 9 lutego 2015 w Zielonej Górze) – polski historyk, wykładowca akademicki, profesor nauk humanistycznych, w latach 1987–1990 rektor Wyższej Szkoły Inżynierskiej w Zielonej Górze, wojewoda zielonogórski (1993–1997). Syn Zygfryda i Janiny. Jako student historii został relegowany z uczelni i skierowany do pracy w charakterze nauczyciela wychowania fizycznego w Rzepinie. Po kilku latach wznowił i ukończył studia, obronił doktorat i habilitację. W 1978 otrzymał tytuł profesorski. W 1967 został pracownikiem Wyższej Szkoły Inżynierskiej w Zielonej Górze (przekształconej w 1996 w Politechnikę Zielonogórską), dochodząc do stanowiska profesora zwyczajnego. Dwukrotnie pełnił funkcję prorektora, a w latach 1987–1990 był rektorem WSI. Po utworzeniu Uniwersytetu Zielonogórskiego pracował w Instytucie Historii na Wydziale Humanistycznym. W 2002 przeszedł na emeryturę. W latach 1993–1997 zajmował stanowisko wojewody zielonogórskiego. Od 1998 do 2006 z ramienia Sojuszu Lewicy Demokratycznej był radnym sejmiku lubuskiego I i II kadencji. W 1997 otrzymał Krzyż Oficerski Orderu Odrodzenia Polski, a w 2008 Odznaką Honorową za Zasługi dla Województwa Lubuskiego. Wyróżniony tytułem honorowego obywatela Zielonej Góry. Gospodarka i społeczeństwo Afryki Zachodniej i Równikowej, 1986. Gospodarka Wielkopolski w latach 1929–1939, 1983. Historia gospodarcza i społeczna świata XIX i XX wieku (współautor), od 1991. Historia polityczna Polski lat 1918–1939, od 1985. Historia Polski 1914–1939, 1990. Historia powszechna 1789–1918. Przewodnik metodyczny, 1978. Politechnika Zielonogórska 1965–2000 (opr.), 2000. Przemysł drzewny Polski zachodniej w latach 1918–1939, 1967. Przemysł rolno-spożywczy w Polsce w latach 1918–1939, 1974. Uprzemysłowienie Belgii w XIX i XX wieku, 1986. Wyższa Szkoła Inżynierska im. Jurija Gagarina w Zielonej Górze (opr.), 1979. Z dziejów polityki rolnej PZPR na Ziemi Lubuskiej w latach 1950–1970, 1972. Jubileusz prof. Mariana Eckerta, „Miesięcznik Uniwersytetu Zielonogórskiego” (4–5), maj 2002 [zarchiwizowane 2012-08-17] .brak strony (czasopismo) Prof. zw. dr hab. Marian Eckert, [w:] baza „Ludzie nauki” portalu Nauka Polska (OPI) [dostęp 2008-06-08] .
