Służba Zwycięstwu Polski (SZP) – polska organizacja konspiracyjna podczas II wojny światowej, Organizacja powołana została 27 września 1939, w trakcie kampanii wrześniowej (jeszcze podczas oblężenia Warszawy), na rozkaz dowódcy obrony Warszawy, generała Juliusza Rómmla. Dowódcą SZP został generał Michał Tokarzewski-Karaszewicz. Cele organizacji obejmowały: walkę o wyzwolenie Polski w granicach przedwojennych, odtworzenie i reorganizację armii polskiej oraz powołanie tymczasowych ośrodków władzy. Podporządkowała się Rządowi RP na uchodźstwie. Tokarzewski zwrócił się o poparcie do przedstawicieli przedwrześniowej opozycji (SL, PPS, SN i SP) i takowe uzyskał. Celem takiego działania było odcięcie rodzącej się konspiracyjnej organizacji wojskowej od sanacji, którą społeczeństwo winiło za klęskę wrześniową, a tym samym pozyskanie poparcia u nowych władz emigracyjnych. Uważana jednak przez gen. Władysława Sikorskiego za zbyt zbliżoną do obozu sanacyjnego została rozkazem Naczelnego Wodza rozwiązana i zastąpiona z dniem 13 listopada 1939 przez Związek Walki Zbrojnej (ZWZ). Była pierwszą organizacją zbrojną Polskiego Państwa Podziemnego. Dotychczasowy dowódca SZP, gen. Michał Tokarzewski-Karaszewicz został mianowany komendantem ZWZ na obszar okupacji sowieckiej. Rozkazy Sikorskiego i Sosnkowskiego z listopada 1939 poleciły przejęcie dotychczasowych struktur organizacyjnych SZP przez ZWZ. = Dowódca Główny – gen. Michał Tokarzewski-Karaszewicz Zastępca Dowódcy Głównego – mjr dypl. Edmund Galinat „Komarski” – od września do listopada 1939 roku, płk dypl. Stefan Rowecki od października 1939 do stycznia 1940 roku Szef Sztabu Dowództwa Głównego – płk dypl. Stefan Rowecki od października 1939 do stycznia 1940 roku Szefowie Oddziałów Dowództwa Głównego Oddział I (organizacyjny) – mjr Antoni Sanojca „Kapnik” Oddział II (informacyjno-wywiadowczy) – mjr Wacław Berka „Brodowicz” Oddział III – płk dypl. Janusz Albrecht „Wojciech” Oddział IV (kwatermistrzostwo) – płk dypl Adam Świtalski „Dąbrowa” Oddział V (łączność) – kpt. Leon Chendyński „Gruda” Oddział VI (prasy i propagandy) – mjr Tadeusz Kruk-Strzelecki „Szczepan” Oddział VII (finansowy) – mjr Stanisław Thun „Malcz” okręg warszawski = Okręg Warszawski – Henryk Józewski „Olgierd” Okręg Lubelski – ppłk Józef Spychalski „Socha” Okręg Łódzki – płk Stanisław Sosabowski „Węglarz” Okręg Kielecki – płk dypl. Leopold Engel-Ragis „Śląski” Okręg Krakowski – mjr Jan Cichocki „Kabat” Podokręg Zagłębie Dąbrowskie – ppłk Henryk Kowalówka „Oset” Stefan Korboński: Polskie Państwo Podziemne. Bydgoszcz: Wydawnictwo Nasza Przyszłość.brak strony w książce Lesław Marian Bartelski: AK. T. 1, Podziemna armia 27 IX 1939-30 VI 1943. Warszawa: "Tekst", 1990. ISBN 83-85188-00-2.brak strony w książce
