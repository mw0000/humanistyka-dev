Polskie stroje ludowe – określenie stosowane na ubiory codzienne i odświętne używane przez większość polskich grup etnograficznych. Pierwsze źródła historyczne odnośnie ubioru niższych i średnich warstw społeczeństwa pojawiają się zazwyczaj dopiero w XIX i początku XX wieku, co ma związek z rozpoczęciem tworzenia ich szkiców przez elity, wynalezieniem fotografii i powstaniu pierwszych muzeów., zdolnych do ich konserwacji. W okresie międzywojennym strój ludowy zaczął być traktowany jako odzież odświętna, noszona na wielkie okazje, a nie jako ubiór codziennego użytku. Wygląd stroju uzależniony był od regionu Polski, gdzie powstawał, warunków klimatycznych, typu gospodarki, stosunków społeczno-gospodarczych oraz historii miejsca, w którym powstawał. Pomysły na stroje często czerpano ze strojów szlacheckich i mieszczańskich, mundurów wojskowych. Wpływ miała również moda europejska okresu baroku i renesansu. Zdobienie stroju zależało od zamożności grup etnograficznych i indywidualnie właściciela. Stroje ludowe w Polsce należy odróżnić od polskiego stroju narodowego, który wywodzi się od ubioru szlacheckiego (sarmackiego lub kontuszowego) używanego w całej Rzeczypospolitej w XVIII wieku przez szlachtę i w okresie zaborów stał się strojem polskim o charakterze ogólnonarodowym. W badaniach etnograficznych stosuje się podstawowe rozróżnienie na odzież ludową (traktowaną jako ubiór codzienny, nie zawsze posiadający cechy regionalne, składający się z podstawowych części odzienia wraz z dodatkami) oraz strój ludowy (na określenie ubioru odświętnego, uroczystego, reprezentacyjnego, w tym obrzędowego). Odzież ludowa pełniła funkcje: praktyczne, estetyczne, magiczne, określała wiek i pozycję społeczną (w społeczności i rodzinie) oraz zawód, reprezentacyjne, świąteczne i obrzędowe. W społecznościach tradycyjnych odzież ludowa (codzienna) i odświętna wskazywała na przynależność społeczną (np. do konkretnej parafii), pozwalała określić stopień zamożności użytkowników, upodobania estetyczne oraz różnice regionalne. Zainteresowanie polskimi strojami ludowymi zaczęło się pod koniec XVIII wieku, podobnie jak w pozostałych krajach europejskich i rozwinęło się w XIX wieku. Pierwsze opracowania były autorstwa Łukasza Gołębiowskiego (Ubiory w Polsce od najdawniejszych czasów aż do chwil obecnych, Kraków 1831), Bogumiła Hoffa (Lud cieszyński, jego właściwości i siedziby. Obraz etnograficzny, Warszawa 1988), Jędrzeja Kitowicza (Opis obyczajów za panowania Augusta III, Poznań 1840-41), Oskara Kolberga (Lud. Jego zwyczaje, sposób życia, mowa, podania, przysłowia, obrzędy, gusła, zabawy, pieśni, muzyka i tańce, 1857-1890), Walerego Eljasza Radzikowskiego (Ubiory w Polsce i u sąsiadów od IX-XV w., Kraków 1879-1899), Leona Zienkowicza (Stroje narodu polskiego z wiernym opisem jego obyczajów zwyczajów i sposobu bycia, Paryż 1841). Od 1949 roku Polskie Towarzystwo Ludoznawcze wydaje opracowania strojów ludowych w zeszytach o charakterze monografii regionalnych pod tytułem Atlas Polskich Strojów Ludowych. Klasyfikacja zaproponowana przez Ewę Fryś-Pietraszkową uwzględnia materiał, z którego został wykonany strój, typ kroju oraz sposób jego zdobienia: Ubiory wykonane z naturalnych, niebarwionych surowców (wybielone płótno, tkaniny lniano-wełniane, folowane sukno) o archaicznym kroju. Do tej grupy zalicza się stroje ze wschodnich regionów Polski (strój biłgorajsko-tarnogrodzki) i południowych (strój górali beskidzkich); Ubiory wykonane z tkanin samodziałowych w kolorowe pasy, prążki lub kratkę. Rozpowszechnione na terenie Polski środkowej, od Podhala do Wielkopolski (m.in. strój radomski, strój łowicki, strój kurpiowski, strój sieradzki, strój opoczyński, strój łęczycki); Ubiory szyte z tkanin manufakturowych lub importowanych i fabrycznych, o nieludowych formach krojów inspirowanych strojami szlacheckimi i mieszczańskimi. Występowały na terenie Polski północno-zachodniej, na terenie Pomorza, Wielkopolski i Kujaw, Dolnego Śląska i Śląska (m.in. strój kujawski, strój kaszubski, strój kociewski, strój bamberski, strój krakowski, strój cieszyński, strój żywiecki). Najczęściej stosowana klasyfikacja jest monograficzny układ regionalny, w którym do każdego regionu etnograficznego przypisane są konkretne typu strojów. Podstawą klasyfikacji jest wyodrębnienie pięciu regionów historycznych: Pomorze, Wielkopolska i Kujawy, Śląsk, Mazowsze, Sieradzkie i Łęczyckie, Małopolska. = strój pyrzycki strój słowiński strój kaszubski strój kociewski strój borowiacki strój tucholski strój chełmiński strój lubawski strój michałowski strój dobrzyński strój żuławski strój powiślański strój warmiński strój mazurski = strój kujawski strój krajeński strój pałucki strój kaliski strój bamberski (Bambrów poznańskich) strój poznański wiejski strój biskupiański strój szamotulski strój międzyrzecko-babimojski (lubuski) strój hazacki (Hazacy) strój kościański = Lista strojów ludowych z Dolnego Śląska strój jeleniogórski strój kaczawsko-nadbobrzański strój karkonoski strój kłodzki strój wałbrzyski strój wrocławski stroje głogowskie (osobna grupa) strój z rejonu Nysy Lista strojów ludowych z śląska strój cieszyński strój pszczyński strój raciborski strój rozbarski (górzański) strój Jacków jabłonkowskich stroje Górali śląskich strój Górali czadeckich strój Lachów śląskich strój kozielski = strój łęczycki strój piotrkowski (wolborski) strój sieradzki strój wieluński strój biłgorajsko-tarnogrodzki strój podlaski nadbużański strój krzczonowski strój łukowski strój radzyński strój włodawski strój chełmski strój kurpiowski z Puszczy Zielonej strój kurpiowski z Puszczy Białej strój łowicki strój wilanowski z nadwiślańskiego Urzecza strój sannicki strój kołbielski = Lista strojów ludowych małopolskich strój częstochowski strój kielecko-włoszczowski strój krakowski strój Lachów sądeckich strój opoczyński strój radomski strój rzeszowski strój sandomierski strój świętokrzyski strój wilamowski strój zagłębiowski strój przeworski strój łańcucki strój pogórzański Lista strojów ludowych góralskich strój górali beskidzkich Strój górali podhalańskich Strój górali żywieckich strój górali babiogórskich strój spiski strój orawski strój górali sądeckich strój górali wiślańskich strój górali pienińskich strój łemkowski strój bojkowski polski strój narodowy sukno samodziałowe kornet bamberski JadwigaJ. Koszutska JadwigaJ., Stroje ludowe w Polsce [online], Państwowe Muzeum Etnograficzne w Warszawie [dostęp 2019-06-10] [zarchiwizowane z adresu 2012-12-31] . Galeria lalek w strojach ludowych z opisem Spis polskich strojów ludowych Odzież i strój w kulturze tradycyjnej Ludowy strój orawski Warmiński strój ludowy Stroje ludowe na Kielecczyźnie Stroje ludowe - archiwalia, muzealia, badania terenowe [online], Polskie Towarzystwo Ludoznawcze, 2019 [dostęp 2019-06-10] [zarchiwizowane z adresu 2019-02-23] .strona główna serwisu
