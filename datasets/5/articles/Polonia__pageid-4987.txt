Polonia (z łac. Polonia – Polska) – ogół Polaków mieszkających poza granicami Polski. W węższym znaczeniu Polonia to określenie osób poczuwających się do polskiego pochodzenia i związków z polskością, lecz urodzonych poza Polską. Osoby te związki z tradycją i kulturą narodową zachowują w drugim lub w dalszych pokoleniach i na różnym poziomie identyfikowania się z polskimi sprawami. Określenie to dotyczy np. polskich społeczności w USA, Kanadzie, Francji, Brazylii, w których dominują osoby, których przodkowie opuścili Polskę dziesiątki lat temu. Polonię należy odróżnić od polskiej mniejszości narodowej. Za Polonię uznaje się tylko polskich emigrantów i ich potomków. Terminu tego raczej nie używa się w odniesieniu do ludności etnicznie polskiej autochtonicznej, która znalazła się poza granicami państwa polskiego w wyniku zmiany granic politycznych. Argumentami przemawiającymi za tym stanowiskiem są stwierdzenie, że ludzie ci nigdy nie wyjechali z Polski, tylko z przyczyn od siebie niezależnych znaleźli się poza granicami państwa polskiego, oraz fakt, iż oni sami uważają się za Polaków, a nie za Polonię. Po zmianach granicznych w 1945 roku istnieją 3 skupiska (jedno z nich zanikło niedawno) polskich autochtonów poza granicami Polski. Do terenów tych należą: Zaolzie (Śląsk utracony w średniowieczu w większości Polska w 1945 roku odzyskała, poza Polską pozostało przede wszystkim Zaolzie z ludnością należącą do śląskiej podgrupy narodu polskiego, natomiast imigranci polscy z Galicji występujący głównie w Ostrawie niemal doszczętnie zostali zasymilowani przez Czechów; zaolziańscy autochtoni utworzyli rozwinięte polskie zaplecze kulturalne obejmujące polskie szkolnictwo, organizacje, media – zob. Polacy w Czechach). Spisz (utracony w 1769 – pod koniec XIX wieku ludność polska została tam niemal kompletnie zasymilowana przez Słowaków). Kresy Wschodnie (utracone w latach 1772–1795 w wyniku rozbiorów, częściowo odzyskane w latach 1918–1921 i ponownie utracone w latach 1939–1945 na rzecz ZSRR – zob. Polacy na Litwie, Polacy na Łotwie, Polacy na Ukrainie, Polacy na Białorusi, Polacy w Mołdawii). Liczebność Polonii i Polaków za granicą jest różnie oceniana. Wynika to ze stosowania różnych kryteriów, takich jak urodzenie w Polsce, pochodzenie wieloetniczne, znajomość języka polskiego, czy deklarowana świadomość pochodzenia. W niektórych państwach prowadzone są spisy ludności, w innych przeprowadzane tylko ogólne szacunki, co także zmniejsza porównywalność danych. Ocenia się, że poza Polską żyje 18-20 milionów Polaków i osób polskiego pochodzenia. Jedna trzecia z tej grupy to Polacy urodzeni i ukształtowani w Polsce, reszta to osoby polskiego pochodzenia o różnym stopniu więzi z polskością. Polonia i Polacy za granicą plasują się na szóstym miejscu w świecie pod względem liczebności w stosunku do ludności kraju ojczystego. Według danych szacunkowych Stowarzyszenia Wspólnota Polska poza terytorium Polski mieszka do 21 milionów Polaków i osób pochodzenia polskiego. Skupiska Polaków i osób polskiego pochodzenia w świecie. Państwo i liczebność (od 10 osobowych skupisk): Powyższe dane podają czasami znacznie większą liczebność Polaków niż inne statystyki, np. spisy powszechne, i nie muszą oznaczać rzeczywistej populacji, a jedynie zbliżoną (szacunkową). W niektórych państwach podczas spisów nie zbiera się danych dotyczących narodowości, w takich przypadkach jedynym źródłem informacji są dane szacunkowe. Stany Zjednoczone: stany Illinois, Michigan, Wisconsin, Nowy Jork, New Jersey; Chicago – 1,5–1,8 mln (największe skupisko Polaków poza Polską); Detroit – 500 tys., w stanie Michigan mieszka w sumie prawie 1 mln Polaków; New York City Metropolitan Area – 700 tys., w stanie Nowy Jork jest w sumie ponad 1,1 mln; polskie dzielnice w kilku miastach USA: Chicago – Jackowo (Milwaukee Av), Chicago – Trojcowo, Detroit – Hamtramck, Nowy Jork (Brooklyn – Greenpoint), Filadelfia – Richmond; ponadto: Cleveland, Buffalo, Milwaukee, Minneapolis, Columbus, Boston, Baltimore, Filadelfia, Portland, Denver, Los Angeles, San Francisco, Miami, Waszyngton, Seattle, Sandusky, Pulaski i miejscowości o polskich nazwach jak Warsaw (skupiska powstały po latach 1850–1990). Niemcy: dawne Niemcy Zachodnie (zwłaszcza stara emigracja i emigracja lat 80.). Zagłębie Ruhry – 700 tys. (Dortmund, Krefeld, Recklinghausen, Düsseldorf); Berlin – 180 tys. (51 tys. osób posiadających wyłącznie obywatelstwo polskie); Hamburg i okolice – 110 tys. (29 tys. osób posiadających wyłącznie obywatelstwo polskie); Brema – 30 tys.; Frankfurt – 13 931; Hanower, Monachium (18 639); polskie skupiska w niemieckich miastach: Berlin – Tempelhof, Hamburg – Billstedt/Mümmelmannsberg oraz Neu-Allermöhe (Bergedorf-Lohbrügge). Brazylia: stany Parana, Rio Grande do Sul, Santa Catarina, São Paulo, Rio de Janeiro; Kurytyba w Stanie Parana uchodzi za wielką kolebkę emigracji chłopskiej; Parana – według danych polonijnych 700 tys.; Santa Catarina – około 280 tys.; Rio Grande do Sul – 300 tys.. Ukraina: Kijów – ponad 900 tys.; Lwów, obwody żytomierski i chmielnicki (mniejszość polska).Francja: Paryż – ponad 300 tys. (Wielka Emigracja i emigracja solidarnościowa); regiony północno-zachodnie (emigracja robotnicza) – 39 307 (wg spisu powszechnego 2011); Marsylia – 6 900. Białoruś: obwód grodzieński – 294 tys. (24,8% mieszkańców); obwody brzeski, miński i witebski (społeczność polska na Kresach Wschodnich). Kanada: Toronto – 220 tys. (szczególnie Roncesvalles Avenue i okolice oraz Brampton i Mississauga); Winnipeg (55 tys.); Montreal (40 tys.); Vancouver (60 tys.); Edmonton (55 tys.); Calgary (40 tys.).Rosja: Moskwa (7 200 osób według spisu powszechnego); Petersburg (dawna diaspora – 6 100 osób); Syberia (Polacy wywiezieni przymusowo); obwód omski (ok. 2 800 osób); Kraj Krasnojarski (ok. 2 500); obwód irkucki (ok. 2 300); obwód kemerowski (ok. 1 400); obwód tomski, obwód nowosybirski (po ok. 1300). Skupiska ludności polskiej występują także w: Południowym Okręgu Federalnym – Kraj Krasnodarski (ok. 3 000); obwodzie rostowskim (ok. 1800), Kraju Stawropolskim oraz obwodzie wołgogradzkim (po ok. 1 300 osób), a także w Okręgach Federalnych Nadwołżańskim i Uralskim (np. w samym obwodzie tiumeńskim – 3 400 osób). Jednak okręgiem federalnym, w którym narodowość polską deklaruje największą liczba ludności zarówno w liczbach bezwzględnych, jak i względnych (0,13% ogółu ludności) jest Północno-Zachodni Okręg Federalny (18 000 Polaków według danych spisu powszechnego). Znajdują się w nim także jedyne dwa podmioty federalne Rosji, w których Polacy stanowią ponad 0,4% ludności (Republika Karelii oraz obwód królewiecki). W Bijsku (Ałtajski kraj) mieszka 150 rodzin polskiego pochodzenia, do miejscowego Centrum Polskiego przynależy 70 osób. W Barnaule odpowiednio 2 razy więcej. Wierszyna, 500-osobowa wieś istniejąca od 1911 roku na Syberii zamieszkana przez potomków Polaków agitowanych przez urzędników carskich. Litwa: Wilno – 104 tys.; rejony Sołeczniki, wileński, świeciański, trocki, janowski, koszedarski, kiejdański oraz kowieński (Polacy na Kresach Wschodnich). Argentyna: Buenos Aires – 140 tys.; Cordoba, Rosario i Santa Fe. Australia: Sydney – 50 tys.; Melbourne – 50 tys.; Adelaide. Wielka Brytania: Anglia: Londyn – 158 300; Southampton – 20 000; Ealing, Manchester, Crewe, Birmingham; Szkocja i Irlandia Płn. – do 30 tys. (polscy wojskowi z II wojny światowej, dawni azylanci polityczni i emigracja zarobkowa); Według oficjalnych statystyk, obywatele Polski stanowią najliczniejszą grupę narodową w Wielkiej Brytanii. Sezonowo pracuje do 1 mln Polaków w całym państwie. Kazachstan: okolice miast Kokczetaw, Astana, Ałmaty, Karaganda (etniczna ludność polska wywieziona przed i w czasie wojny). Szwecja: Sztokholm – 30 tys.; Malmö i Göteborg.Czechy: Kraj morawsko-śląski – 70 tys.. Łotwa: Dyneburg, Lipawa, Ryga, Krasław, Rzeżyca, Jełgawa (etniczni Polacy). Belgia: Region Stołeczny Brukseli – 26 399; Antwerpia – 8 387; okręgi Liège i Limburgia. Austria: Wiedeń – 30 tys.; Graz, Linz – 968 osób; Leoben. Grecja: Ateny – 30 tys. Włochy: miasta (dane z lat 2013-2015): Rzym – 13 tys. (17,5 tys. w prowincji Rzym); Neapol – 1 327 osób; Bolonia – 1 131 osób; Mediolan – 1 053 osób; regiony (dane z 2015): Lacjum – 21 834; Emilia-Romania – 11 542; Kampania – 9 706; Toskania – 8 883; Lombardia – 8 193; Sycylia – 5 390; Wenecja Euganejska – 4 839; Marche – 4 389; Apulia – 3 696; Kalabria – 3 502; Piemont – 3 068; Abruzja – 2 765; Trydent-Górna Adyga – 2 345; Umbria – 2 316; Liguria – 1 721; Friuli-Wenecja Julijska – 1 558; Sardynia – 1 116; Molise – 538; Basilicata – 421; Dolina Aosty – 164.RPA: Kapsztad i Johannesburg (emigracja o wyższym wykształceniu) Holandia: Rotterdam, Amsterdam, Haga, Utrecht oraz regiony Limburgia i Brabancja Dania: Kopenhaga i Nykøbing Węgry: Budapeszt, Tatabánya, Komárom, Derenk Szwajcaria: Zurych, Winterthur, Sankt Gallen, Genewa, LozannaRumunia: Bukowina i Bukareszt Urugwaj: Montevideo, Punta del Este Nowa Zelandia: Wellington – 1200 osób; Auckland. Norwegia: Oslo, Moss, Halden, Spitsbergen Finlandia: Helsinki, Tampere, Turku Turcja: Adampol – Polonezköy pod Stambułem (ludzie o rodowodzie polskim) Mołdawia: Bielce, Styrcza (Stîrcea) Irlandia: Dublin, Cork, Limerick, Galway Chiny: Hongkong, Pekin, Szanghaj, Makau, Mandżuria (w sąsiedniej Mongolii mieszka według niepotwierdzonych informacji 500 osób polskiego pochodzenia) Japonia: Tokio Hiszpania: Madryt – 5 558 osób, Barcelona – 3 088 osób Islandia: Reykjavík, zakłady celulozy (zwłaszcza po 2004 r.) Słowacja: Bratysława Paragwaj: Asunción, regiony przy granicy z Argentyną Peru: Lima Chile: Santiago Ekwador: Quito Tajwan: Tajpej, Kaohsiung w Izraelu i w Autonomii Palestyńskiej 300 tys. osób rozmawia w języku polskim.Statystyka (2006) przedstawia największe skupiska polonijne na świecie. Warto jednak zwrócić uwagę, że Polonia istnieje również w takich miejscach jak Oceania, Katar, Mjanma, Nepal, Salwador, Trynidad, Surinam, Antyle Holenderskie, Barbados, Mali oraz Antarktyda (polska stacja badawcza). Polscy emigranci pochodzą z kilku fal migracji: uchodźcy po powstaniach narodowych w XIX wieku (głównie do Francji, Wielkiej Brytanii, Szwajcarii, Niemiec i Ameryki Północnej), emigracja zarobkowa w II połowie XIX wieku aż do 1939 r. (robotnicy głównie do Francji, Belgii i Niemiec; chłopi do Stanów Zjednoczonych, Kanady, Brazylii i Argentyny), emigracja na skutek II wojny światowej oraz z przyczyn politycznych po wojnie, emigracja polskich Żydów na skutek napięć narodowościowych i prześladowań antysemickich (w różnych falach i okresach, przed wojną i po wojnie, m.in. tzw. emigracja pomarcowa lat 1968–1971) emigracja z przyczyn ekonomicznych i politycznych w latach 80. XX wieku, emigracja zarobkowa po 1989 r. (głównie do Wielkiej Brytanii, Irlandii, Niemiec, Austrii, Włoch, Belgii, Kanady i Stanów Zjednoczonych). emigracja zarobkowa po 2004 r. (wstąpienie do UE). Obecnie emitowane są 4 telewizje nadające z terytorium Polski dla rodaków za granicą należące do trzech największych nadawców telewizyjnych w Polsce – TVP Polonia, iTVN, iTVN Extra i Polsat 1. Kanały te emitują przede wszystkim powtórki z kanałów dla widzów w Polsce. W Chicago działa największa polskojęzyczna telewizja poza terytorium RP – Polvision Waltera Kotaby. Diaspora polska Stowarzyszenie „Wspólnota Polska” Światowa Rada Badań nad Polonią Karta Polaka Marsz Polonii Światowe Igrzyska Polonijne Placówki dyplomatyczne i konsularne Polski na świecie oraz obcych państw w Polsce Raport Ambasady RP w Berlinie. W: Raport o sytuacji Polonii i Polaków za granicą 2012. Zespół pracowników Departamentu Współpracy z Polonią i Polakami za Granicą MSZ. Warszawa: Ministerstwo Spraw Zagranicznych, 2013, s. 177. ISBN 978-83-63743-17-8. [dostęp 2013-11-27]. (pol.). Jan Rozwadowski: Emigracja polska we Francji. Europejski ruch wychodźczy. La Madeleine lez Lille, 1927 (304 s.) Edmond Marek: Luźne refleksje. O Polonii francuskiej. Wczoraj – dzisiaj – jutro. Lille 1982 (25 s.) Jan Paweł II a emigracja i Polonia 1978–1989. pod red. R. Dzwonkowskiego, S. Kowalczyka, E. Walewandra. Lublin 1991 Edward Kołodziej: Emigracja z ziem polskich i Polonia. (1831–1939). Informator o źródłach przechowywanych w terenowych archiwach państwowych w Polsce. Warszawa, Naczelna Dyrekcja Archiwów Państwowych, 1997 (185 s.) Lesińska M. (2019) Niełatwe związki. Relacje polityczne między państwem pochodzenia a diasporą, Warszawa: Wydawnictwa PWN Rocznik Polonii. Periodyk naukowy poświęcony społeczności polskiej i polonijnej w świecie. Nr 2. Wyd. Uniwersytetu Kazimierza Wielkiego, Bydgoszcz 2006 (192 s.) Kloc-Nowak W., Lesińska M., Pszczółkowska D. (2023) Polacy w Irlandii. Transnarodowe społeczności w dobie migracji poakcesyjnych Warszawa, Wydawnictwa Uniwersytetu Warszawskiego. Przegląd Polsko-Polonijny. Periodyk (półrocznik) naukowy poświęcony społeczności polskiej i polonijnej w świecie, Nr 1. Wyd. Stowarzyszenie „Polska w Świecie”. Gorzów Wielkopolski 2011, s. 333, il. Świat Polonii – Stowarzyszenie Wspólnota Polska
