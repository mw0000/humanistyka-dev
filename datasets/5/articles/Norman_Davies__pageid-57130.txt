Ivor Norman Richard Davies (ur. 8 czerwca 1939 w Bolton) – brytyjsko-polski historyk pochodzenia angielsko-walijskiego, emerytowany profesor University College London, członek Polskiej Akademii Umiejętności i Akademii Brytyjskiej, autor prac dotyczących historii Europy, Polski i Wysp Brytyjskich, kawaler Orderu Orła Białego. Studiował historię w Magdalen College na Uniwersytecie Oksfordzkim w Grenoble, w Perugii i na University of Sussex. Doktoryzował się w 1973 na Uniwersytecie Jagiellońskim. Od 1972 był wykładowcą, a w latach 1985-1996 profesorem zwyczajnym w Szkole Studiów Słowiańskich i Wschodnioeuropejskich (School of Slavonic and East European Studies) University College London w Londynie. W 1996 roku został profesorem emeritusem tej uczelni. Oprócz tego jest zrzeszony jako honorary fellow z St Antony's College w Oksfordzie oraz Clare Hall w Cambridge. Jest również członkiem korespondentem Polskiej Akademii Umiejętności w Krakowie. Po przejściu na wcześniejszą emeryturę poświęcił się pisaniu książek. Napisał m.in.: Boże igrzysko (Historia Polski w dwóch tomach), Serce Europy (Krótka Historia Polski), Orzeł biały, czerwona gwiazda, Wojna polsko-sowiecka 1919-1920, Europa, Mikrokosmos (historia Wrocławia), Wyspy. Jego dzieło, Powstanie ’44, było jedną z najlepiej sprzedających się książek sierpnia 2004. Dzięki książce Boże igrzysko (ang. God’s Playground) historia Polski stała się bardziej dostępna czytelnikom na Zachodzie. Davies pisał o dziejach Polski często i z dużą dokładnością. W 1998 powstał film dokumentalny o Normanie Daviesie w reżyserii Krzysztofa Wierzbickiego Historia Normana Daviesa. 4 lipca 2014 prezydent Bronisław Komorowski nadał Normanowi Daviesowi polskie obywatelstwo. Członek Międzynarodowej Kapituły Orderu Uśmiechu. Jest synem Richarda i Elizabeth Daviesów. Mieszka w Oksfordzie i Krakowie. Davies czuje więź osobistą z Krakowem (m.in. kibicując miejscowej Cracovii), poznał tu także swoją żonę, Marię Korzeniewicz, pochodzącą z Dąbrowy Tarnowskiej. Mają dwóch synów; jednym z nich jest Christian Davies, dziennikarz i publicysta, były korespondent m.in.Guardiana i Observera w Polsce, a obecnie korespondent Financial Times w Korei Południowej. Prezydent RP na uchodźstwie Edward Raczyński udekorował go Orderem Odrodzenia Polski W 1995 został odznaczony Medalem Polonia Mater Nostra Est22 grudnia 1998 prezydent Aleksander Kwaśniewski nadał Daviesowi Krzyż Wielki Orderu Zasługi Rzeczypospolitej Polskiej W roku 2001 otrzymał brytyjskie wysokie odznaczenie - Order św. Michała i św. Jerzego W 2005 z rąk ministra kultury i dziedzictwa narodowego Waldemara Dąbrowskiego odebrał Złoty Medal „Zasłużony Kulturze Gloria Artis”. Laureat Nagrody im. Kazimierza Pułaskiego – „rycerz wolności” (2006). Władze Wrocławia ofiarowały mu mieszkanie służbowe. W 2008 otrzymał Perłę Honorową Polskiej Gospodarki (w kategorii krzewienie polskich tradycji i wartości patriotycznych), przyznawaną przez redakcję Polish Market. Został także wyróżniony Medalem „Cordi Poloniae” Konwentu Organizacji Polskich w Niemczech. 13 listopada 2009 za niezwykłe zasługi dla upowszechnienia polskiej i europejskiej historii, w tym uwarunkowań naszej polityki zagranicznej dawniej i współcześnie minister Radosław Sikorski nadał Daviesowi Odznakę Honorową „Bene Merito”. Uroczystość dekoracji odbyła się 26 lutego 2010 w Londynie. 9 lutego 2012 Davies odebrał Nagrodę im. prof. Aleksandra Gieysztora przyznawaną przez Fundację Bankową im. Leopolda Kronenberga. Otrzymał ją za działalność upowszechniającą polskie dziedzictwo kulturowe i wykazanie związków dziedzictwa kulturowego Polski oraz centralnych i wschodnich obszarów Europy z dziedzictwem całego kontynentu. W 2012 postanowieniem prezydenta Bronisława Komorowskiego z 6 listopada, w uznaniu znamienitych zasług dla Rzeczypospolitej Polskiej, a w szczególności za upowszechnianie wiedzy o Polsce i jej kulturze, za kształtowanie pozytywnego wizerunku Polski w Europie i świecie, za wspieranie przemian demokratycznych w Polsce został odznaczony Orderem Orła Białego, którym udekorowano go 11 listopada. W 2019 roku Akademia Szwedzka przyjęła jego nominację na listę kandydatów do literackiej Nagrody Nobla. Davies jest także honorowym członkiem Związku Powstańców Warszawskich W ciągu swojego życia Davies otrzymał liczne specjalne wyróżnienia, takie jak honorowe obywatelstwa Warszawy, Krakowa, Lublina czy Wrocławia, jak również tytuły doktora honoris causa od Uniwersytetu Jagiellońskiego (2003), Uniwersytetu Gdańskiego (2000), Uniwersytetu Marii Curie-Skłodowskiej (1993), Uniwersytetu Warszawskiego (2007), University of Sussex (2006) oraz Uniwersytetu Mikołaja Kopernika w Toruniu (2019). 1989: Boże igrzysko. Historia Polski (wydanie I, Znak 1989) 1995: Serce Europy (wydanie I, Aneks 1995, ISBN 978-1-897962-09-1) 1997: Orzeł biały, czerwona gwiazda (wydanie I, Znak 1997) 2000: Europa. Rozprawa historyka z historią (wydanie I, Znak 2000; wydanie II, Znak 2010) 2000: Myśli wyszukane (wydanie I, Znak 2000) 2001: Smok wawelski nad Tamizą (wydanie I, Znak 2001) 2002: (z Rogerem Moorhousem) Mikrokosmos. Portret miasta środkowoeuropejskiego (wydanie I, Znak 2002) 2003: Wyspy. Historia (wydanie I, Znak 2003) 2004: Powstanie ’44 (wydanie I, Znak 2004) 2004: Złote Ogniwa, Polska – Europa (wydanie I, Rosikon Press 2004) 2005: Jak powstało „Powstanie '44” (wydanie I, Znak 2005) 2007: Europa między wschodem a zachodem (wydanie I, Znak 2007) 2008: Europa walczy 1939–1945. Nie takie proste zwycięstwo (wydanie I, Znak 2008) 2008: Od i Do. Najnowsze dzieje Polski według historii pocztowej (wydanie I, Rosikon Press 2008) 2009: (z Johnem Stoye) Oblężenie Wiednia. Spuścizna Sobieskiego (wydanie I, Znak 2010) 2010: Zaginione królestwa (wydanie I, Znak 2010) 2015: Szlak nadziei. Armia Andersa. Marsz przez trzy kontynenty (wydanie I, Znak 2015) 2017: Na krańce świata. Podróż historyka przez historię (wydanie I, Znak 2017) 2019: Sam o sobie (wydanie I, Znak 2019) 2022: Mała Europa. Szkice polskie (wydanie I, Znak 2022) 2023: Galicja. Historia nie narodowa (wydanie I, Znak 2023, ISBN 978-83-240-8880-5) 1972: White Eagle, Red Star: The Polish-Soviet War, 1919-20. (ISBN wydania z 2004: ISBN 0-7126-0694-7) 1977: Poland, Past and Present. A Select Bibliography of Works in English (ISBN 0-89250-011-5) 1981: God’s Playground. A History of Poland. Vol. 1: The Origins to 1795, Vol. 2: 1795 to the Present (Oxford: Oxford University Press. ISBN 0-19-925339-0 / ISBN 0-19-925340-4) 1984: Heart of Europe. A Short History of Poland (Oksford: Oxford University Press. ISBN 0-19-285152-7) 1991: Jews in Eastern Poland and the USSR, 1939-46 (Palgrave Macmillan. ISBN 0-312-06200-1) 1996: Europe: A History (Oksford: Oxford University Press. ISBN 0-19-820171-0) 1997: Auschwitz and the Second World War in Poland: A lecture given at the Representations of Auschwitz international conference at the Jagiellonian University (Universitas. ISBN 83-7052-935-6) 1999: Red Winds from the North (Able Publishing. ISBN 0-907616-45-3) 1999: The Isles. A History (Oksford: Oxford University Press. ISBN 0-19-513442-7) 2001: Heart of Europe: The Past in Poland's Present (Oxford University Press, USA; ISBN 0-19-280126-0) 2002 (z Rogerem Moorhousem): Microcosm: Portrait of a Central European City (London: Jonathan Cape. ISBN 0-224-06243-3) 2004: Rising '44. The Battle for Warsaw (Londyn: Pan Books. ISBN 0-333-90568-7) 2006: Europe East and West: A Collection of Essays on European History (Jonathan Cape. ISBN 0-224-06924-1) 2006: Europe at War 1939–1945: No Simple Victory (Macmillan. ISBN 0-333-69285-3) 2008: To and From. Modern Poland: a journey through postal history (Rosikon Press. ISBN 978-83-88848-64-3) 2011: Vanished Kingdoms: The History of Half-Forgotten Europe (Allen Lane. ISBN 978-1-84614-338-0) 2015: Trail of Hope: The Anders Army, An Odyssey Across Three Continents (Osprey Publishing. ISBN 978-1-4728-1603-0) Norman Davies – oficjalna strona internetowa prof. Norman Davies – archiwalna strona Fan Clubu Normana Daviesa. norman-davies.pl. [zarchiwizowane z tego adresu (2014-02-21)]. "Historyk przeciw pamięci", wywiad Piotra Mucharskiego z prof. Daviesem. tygodnik.onet.pl. [zarchiwizowane z tego adresu (2008-12-09)]., „Tygodnik Powszechny”, 35/2008 z Profesorem I. Normanem R. Daviesem rozmawia Andrzej M. Kobos (Listopad 1988), Zwoje 3, 1997
