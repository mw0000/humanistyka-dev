Doktryna polityczna – wynikający z danej ideologii uporządkowany zbiór poglądów na życie polityczne danego społeczeństwa z zagadnieniami władzy i ustroju państwa na czele. Przedmiotem doktryn politycznych są poglądy na istotę, organizację i funkcję państwa oraz koncepcje zasad współżycia pomiędzy ludźmi. Zawiera wskazania teoretyczne i praktyczne jak zrealizować te poglądy w określonym czasie i przestrzeni. Jest instrumentalną wersją ideologii i zbiorem poglądów określających przebieg i cel działań wyraźnie określonych w czasie i przestrzeni. Stanowi konkretyzację systemu ideologicznego ideologia - doktryna polityczna - program polityczny. Doktrynami politycznymi zajmują się dziedziny naukowe z pogranicza politologii, prawa i historii, takie jak historia doktryn politycznych (historia doktryn politycznych i prawnych), historia teorii politycznych, myśli politycznej, filozofii politycznej, a nawet historia idei politycznych szerzej traktująca przedmiot badań. Na uczelniach wykłada się historię doktryn politycznych; od strony teoretycznej doktryny są też przedmiotem zainteresowania nauki o państwie i polityce. doktryna rewolucyjna doktryna konserwatywna doktryna reformistyczna doktryna reakcyjna doktryna utopijna doktryna prognostyczna doktryny elitarne doktryny egalitarne makiawelizm doktryna Kazimierz Opałek, Problemy metodologiczne nauki prawa, Państwowe Wydawnictwo Naukowe, Warszawa 1962.
