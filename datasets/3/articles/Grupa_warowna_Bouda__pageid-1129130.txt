Grupa Warowna Bouda (Dělostřelecká tvrz Bouda) – część czechosłowackich fortyfikacji chroniąca Przełęcz Międzyleską. Grupa warowna Bouda położona jest na wschodnim (północno-wschodnim) krańcu Gór Orlickich. Budowana była w latach 1936-1938. Była to najmniejsza z wybudowanych w Czechosłowacji grup warownych. W jej skład wchodziło 5 schronów bojowych połączonych podziemnym korytarzem, podziemny magazyn i koszary. Łączna długość sal i korytarzy wynosiła ok. 2 km. Załoga składała się z 316 żołnierzy. Obiekty bojowe wchodzące w skład grupy warownej: K-S 21 "Kazi" – schron piechoty, K-S 22 "Horymír" – wieża artyleryjska. Miał być wyposażony w obrotową wieżę artyleryjską uzbrojoną w 2 haubice 100 mm. Wieża nie została zainstalowana do października 1938 r. Jest to jedyny w Czechach zachowany obiekt tego typu, K-S 22a "Krok" – schron wejściowy. Jest to jedyny w Czechach zachowany obiekt wejściowy, K-S 23 "Teta" – schron piechoty, K-S 24 "Libuše" – schron piechoty.W roku 1995 Grupę Warowną Bouda ogłoszono pomnikiem kultury narodowej. Znajduje się w okolicy szlaku turystycznego-ścieżki dydaktycznej tzw. betonowej granicy. Aktualnie znajduje się tam muzeum – można ją zwiedzać z przewodnikiem. Zwiedzanie trwa około jednej godziny. W podziemiach panuje stała temperatura ok. 5 stopni Celsjusza. Grupa warowna Hanička (Haniczka) Dělostřelecká tvrz Bouda. bunkry.cz. [zarchiwizowane z tego adresu (2007-10-11)]. (cz.) Muzeum Bouda (cz.) Zdjęcia satelitarne - widać otwór na wieżę artyleryjską schronu K-S 22 (cz.)
