Centrum Kulturalne Jean-Marie Tjibaou – placówka etnograficzna i kulturalna w Numei, prezentująca lokalną kulturę Kanaków z Nowej Kaledonii. W jego skład wchodzi muzeum, biblioteka multimedialna i sala kongresowa. Otwarte 4 i 5 maja 1998. Zaprojektowane w 1991 przez włoskiego architekta Renza Piana centrum składa się z 10 sekcji o zróżnicowanej wielkości i funkcjach, przypominających z zewnątrz tradycyjne chaty z kaledońskiej wioski. Obiektom nadano wygląd nieskończonej budowli w nawiązaniu do kultury Kanaków, traktowanej jako nieustanny, żywy proces stawania się. Inwestycja była kontrowersyjna politycznie. Nowa Kaledonia pozostaje pod francuskim zwierzchnictwem od 1858. Centrum wzniesiono na cześć przywódcy niepodległościowego tubylców Jeana-Marie Tjibaou, zamordowanego w 1989 przez kanakijskiego ekstremistę. W następstwie tej zbrodni prezydent Francji François Mitterrand zgodził się wybudować ośrodek celebrujący kulturę Kanaków, jako jedyny poza Europą obiekt w ramach projektu Wielkie Dzieła Republiki. Koszt budowy wyniósł 320 mln franków (wg wartości z 1991). Zdjęcia i informacje o Centrum Oficjalna Strona Centrum Kulturalnego Tjibaou
