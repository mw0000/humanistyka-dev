Muzeum Wschodnioczeskie (cz. Východočeské muzeum) – placówka muzealna zlokalizowana w Pardubicach (Czechy). Zajmuje pomieszczenia pardubickiego zamku. Muzeum założono w 1880. Po 1920 członkowie pardubickiego towarzystwa muzealnego przyczynili się walnie do ratowania popadającego w ruinę pardubickiego zamku. W 2010 zamek stał się Narodowym Zabytkiem Kultury. Obecnie muzeum, oprócz działalności wystawienniczej, prowadzi prace naukowo-badawcze, wydaje fachowe publikacje (głównie przyrodnicze i historyczne), czy też organizuje publiczne wykłady. Ekspozycja stała obejmuje: zamkowe sale rycerskie, czeskie szkło i historia szklarstwa w Czechach, broń palną - wojskową i myśliwską, Orbis pictus - stare widokówki, numizmaty (Pieniądze w Czechach 1520-1620), przyrodę wschodniego Połabia, Bylo nebylo - zabawki dziecięce.Oprócz tego organizowane są wystawy czasowe. Východočeské muzeum w Pardubicích, folder muzeum, Pardubice, 2012 strona muzeum. vcm.cz. [zarchiwizowane z tego adresu (2013-02-12)]. - dostęp 14.2.2013
