Muzeum im. Orła Białego – muzeum regionalne w Skarżysku-Kamiennej, w województwie świętokrzyskim, utworzone w 1969 roku. Miasto Skarżysko-Kamienna ma tradycję produkcji amunicji i uzbrojenia. Poza ekspozycją w budynku muzealnym obejmuje prawie 2 ha ekspozycji plenerowej, na której wystawiony jest głównie sprzęt wojskowy. Jest to jedna z największych kolekcji militariów w Polsce, zawierająca unikatowe eksponaty. Poza ekspozycją stałą, prezentowane są także wystawy okresowe, głównie związane z regionem. Muzeum mieści się w zabudowaniach byłej huty „Rejów” (która zaprzestała działalności po powodzi w 1901 roku), wzniesionych w latach 1836–1838. W Muzeum prezentowane są wystawy stałe: "Barwa i broń XX w."; "Skarżysko-Kamienna: miasto i ludzie." "Wojsko Polskie na frontach II Wojny Światowej - sprzęt i ludzie w miniaturze."; "Nowości w zbiorach Muzeum im. Orła Białego."Wystawy czasowe: "Wrzesień 1939. Rozbiór Polski." Prezentowane eksponaty : kampania wrześniowa 1939 roku martyrologia ludności Skarżyska-Kamiennej ruch partyzancki na Kielecczyźnie podczas II wojny światowej Wojsko Polskie w Europie – w Związku Radzieckim i na Zachodzie sprzęt artyleryjski oraz pociski historia miasta Skarżyska-Kamiennej umundurowanie polskie przed i powojenne oraz amerykańskie z czasów II wojny światowej. przedmioty użytku codziennegoEkspozycja plenerowa obejmuje 150 eksponatów między innymi: transportery opancerzone – BTR-40, BTR-152, BRDM-1, FUG, SKOT i BTR-60 (sprawny, używany do przejażdżek dla zwiedzających) czołgi T-34/85 działa pancerne – ASU-85 i jeden z kilku zachowanych na świecie egzemplarzy Sturmgeschütz IV (po renowacji) samobieżne wyrzutnie rakiet taktycznych i taktyczno-operacyjnych – R-30 i R-300 SCUD ciągniki pancerne i wozy pogotowia technicznego – CW-34 i WPT samoloty i śmigłowce, m.in. radziecki samolot transportowy Ił-14 działa polowe i moździerze samochody jedyny zachowany kuter torpedowy projektu 664 – ORP „Odważny”W Muzeum działa Ośrodek Badawczo-Muzealny Świętokrzyskich Zgrupowań Partyzanckich Armii Krajowej. Muzeum wypełniając założenia statutowe organizuje również wystawy czasowe m.in. "Fenomeny Nauki", "Świat Toruńskiego Piernika" . Oficjalna strona muzeum Transport kutra torpedowego ORP „Odważny” w serwisie YouTube
