Klasztor Louka (cz. Loucký klášter; niem. Klosterbruck) – zabytkowy klasztor premonstratensów, w Znojmie nad Dyją (Czechy, kraj południowomorawski), barokowy gmach wybudowany po 1748, na miejscu wcześniejszego, z XII w. Bogato uposażona z 1190 fundacja księcia znojemskiego Konrada II Otto i jego matki. W latach świetności jeden z największych i najważniejszych klasztorów w tej części Europy. Poważnie zniszczony podczas wojen husyckich 1419-36. Zrujnowany klasztor rozpoczęto odbudowywać w 1748. Niestety, budowy nie ukończono, w wyniku reform józefińskich, w 1784 klasztor objęła kasata. Unikalną bibliotekę przeniesiono do klasztoru na Strahowie. Nowy rozdział historii przeznaczenia i użytkowania tego wspaniałego gmachu, otwiera najpierw fabryka tytoniu, następnie, niemal do końca XX w. klasztor zaadaptowano na wojskowe koszary (w XIX wieku przez pewien czas działała tutaj c. i k. Techniczna Akademia Wojskowa). Od 1993 w klasztorze produkowane jest wino Znovin Znojmo, a w przepastnych jego podziemiach znajdują się jedne z największych w Europie piwnic do leżakowania wina. Przechowuje się tu około 1 mln. butelek znojemskiego wina. Niewątpliwą atrakcją jest Muzeum Wina. Jednak większa część klasztornego kompleksu pozostaje nadal nie wykorzystana i oczekuje na odpowiedniego mecenasa i inwestora. Najcenniejszym zabytkiem klasztoru (unikalnym w skali całego kraju), jest ukryta w podziemiach romańsko-gotycka kaplica Wniebowzięcia Najświętszej Maryi Panny i św. Wacława. Josef Heinzmann, Głosić na nowo Ewangelię. Święty Klemens Maria Hofbauer (1751-1820), Homo Dei, Tuchów 1992. Maria Krukowska, Czechosłowacja, Wiedza powszechna, Warszawa 1967. CtiborC. Rybár CtiborC., Przewodnik po Czechosłowacji, AntoniA. Miller (tłum.), Warszawa: Sport i Turystyka, 1983, ISBN 83-217-2417-5, OCLC 749418855 .brak strony (książka) Historia klasztoru Louka. rotrekl.cz. [zarchiwizowane z tego adresu (2009-02-15)]. (cz.) Znovin – znojemskie piwnice win (cz.)
