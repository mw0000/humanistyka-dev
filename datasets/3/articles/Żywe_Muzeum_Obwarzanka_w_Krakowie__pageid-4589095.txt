Żywe Muzeum Obwarzanka w Krakowie – interaktywna, prywatna placówka muzealna w Krakowie, w której odbywają się pokazy połączone z warsztatami wypieku obwarzanka. Placówka promuje krakowską kulturę i historię. Żywe muzeum otwarte 5 listopada 2017 roku przez firmę Made In Krakow, poświęcone jest ponad 600-letniej tradycji obwarzania obwarzanków. 28 listopada 2006 roku „obwarzanek krakowski” został wpisany na Listę produktów tradycyjnych z województwa małopolskiego w kategorii wyrobów piekarniczych i cukierniczych , a 30 października 2010 na listę produktów chronionych Unii Europejskiej . Odwiedzający muzeum poznają historię obwarzanka, technologię jego wypieku oraz w trakcie warsztatów samodzielnie wykonują własnego obwarzanka. Żywe Muzeum aktywnie promuje krakowskiego obwarzanka także poza murami muzeum jako partner Urzędu Miasta Krakowa i Małopolskiej Organizacji Turystycznej. Wydarzenia, w których uczestniczyło Żywe Muzeum Obwarzanka: wydarzenia związane z przyznaniem miastu Kraków tytułu „Europejska Stolica Kultury Gastronomicznej Kraków 2019” przez Europejską Akademię Gastronomiczną Święto Obwarzanka – festiwal, który odbywa się cyklicznie na Małym Rynku w Krakowie od 2018 roku. Pikniki Krakowskie Dzień Otwarty Magistratu Camper Małopolski we Lwowie 2019 Dzień Polski w ogrodach Ambasady RP w Pradze 2019 Krakow Experience Festival – zorganizowany w 2019 roku przez Szkocko-Polskie Stowarzyszenie Kulturalne we współpracy z Konsulatem Generalnym RP w Edynburgu w związku z odnowieniem partnerstwa kulturalnego na kolejne pięć lat między Krakowem i Edynburgiem. 2018 Krakowska Izba Turystyki przyznała firmie Made In Krakow - Żywe Muzeum Obwarzanka nagrodę „ODYS”; za ożywienie warsztatowe tradycyjnej technologii wyrobu obwarzanków krakowskich i interaktywne przedstawienie odwiedzającym Kraków turystom ponad 600-letniej historii ich wypieku . 2019 odznaczenie Certyfikat Jakości Trip Advisor 2020 odznaczenie Travellers Choice Trip Advisor 2021 Certyfikat Polskiej Organizacji Turystycznej „Produkt Turystyczny roku 2021”.Muzeum jest obiektem całorocznym, otwarte 7 dni w tygodniu; w piątki, soboty i niedziele dla turystów indywidualnych, a w pozostałe dni dla grup zorganizowanych. Obwarzanki odpustowe Bajgiel Precel Rozporządzenie. eur-lex.europa.eu. [dostęp 2019-07-21]. Laureaci nagrody ODYS w 2018 roku. kit.krakow.pl. [dostęp 2019-07-21]. Lista-produktów-tradycyjnych/woj.-małopolskie/Obwarzanek-krakowski. gov.pl. [dostęp 2019-07-21]. TVN24 - Otwarcie muzeum 2017 Obwarzanek idzie do Europy, Bartłomiej Kuraś, „Gazeta Wyborcza”, 2007-02-11
