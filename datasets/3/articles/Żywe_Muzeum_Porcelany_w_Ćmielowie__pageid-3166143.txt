Żywe Muzeum Porcelany w Ćmielowie – żywe muzeum położone w Ćmielowie. Placówka funkcjonuje na terenie prywatnej Fabryki Porcelany AS Ćmielów, w ramach Centrum Porcelany Artystycznej. Muzeum zostało otwarte w maju 2005. W ramach jego zwiedzania prezentowane są następujące wystawy i ekspozycje: warsztat garncarski wraz z informacjami o historii ćmielowskiego garncarstwa, hala fabryczna wraz z 22-metrowym piecem garncarskim (do niedawna jeszcze czynnym), W kolejnym etapie zwiedzający mają okazję wejścia do starego, oryginalnego pieca do wypału porcelany. W piecu zorganizowana jest sala multimedialna, w której prezentowany jest film wprowadzający w tajniki produkcji (nagrany wewnątrz hal fabrycznych). Sala Marmurowa z kolekcją współczesnej rzeźby porcelanowej (lata 50. i 60. XX wieku). Autorami rzeźb są m.in. Lubomir Tomaszewski, Henryk Jędrasiak, Hanna Orthwein, Mieczysław Naruszewicz. Działa tu również punkt handlowy.W ramach Centrum od 2013 istnieje możliwość zwiedzenia również Galerii Starej Porcelany oraz Galerii van Rij, w której to prezentowane są prace młodych twórców.Placówka oferuje również uczestnictwo w warsztatach porcelanowych. Oferuje 4 programy: lepienie róży z masy porcelanowe, malowanie kotka, malowanie filiżanki lub malowanie kubka. Warsztaty odbywają się pod okiem wykwalifikowanego instruktora, który dokładnie przedstawia kolejne etapy warsztatów. W Żywym Muzeum porcelany można również oglądać różową porcelanę odtworzoną wg przedwojennej receptury Bronisława Kryńskiego. Od 2021 roku można również podziwiać szmaragdową porcelanę – jedyną taką na świecie – wymyśloną i opatentowaną przez Adama Spałę. Muzeum jest obiektem całorocznym. Zwiedzanie odbywa się z przewodnikiem w grupach od 4 do 25 osób. Wstęp jest płatny. Centrum Porcelany Artystycznej. [dostęp 2014-05-07]. (pol.).
