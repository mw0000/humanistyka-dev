Grupa Warowna Hanicka (Dělostřelecká tvrz Hanička) (znana także jako Twierdza Artyleryjska Hanicka/Haniczka) – czechosłowackie umocnienia w Górach Orlickich. W skład grupy warownej wchodziło 6 schronów bojowych połączonych podziemnym korytarzem, podziemny magazyn i koszary. Obiekty bojowe wchodzące w skład grupy warownej: R-S 79A "U Silnice" - obiekt wejściowy. Zniszczony podczas przebudowy. R-S 76 "Lom" - schron piechoty. R-S 77 " Pozorovatelna " - schron piechoty. R-S 78 "Na Pasece" - schron artyleryjski. Miał być wyposażony w obrotową wieżę artyleryjską uzbrojoną w 2 haubice 100 mm. Wieża nie została zainstalowana do października 1938 r. R-S 79 "Na Mýtině" - obiekt artyleryjski. Docelowo miał być wyposażony w 3 haubice 100 mm. W 1938 r. bez głównego uzbrojenia. W przypadku wojny planowano użyć dział polowych 75 mm ustawionych na drewnianych podstawach. R-S 80 - schron piechoty. W jego podziemiach znajdowało się ujęcie wody dla grupy warownej.W latach 1975-93 trwała przebudowa na nowoczesny schron przeciwatomowy. W roku 1993 przebudowę przerwano z powodów finansowych. Aktualnie Grupa Warowna Hanicka ma status muzeum - można ją zwiedzać z przewodnikiem. Zwiedzanie trwa około jednej godziny. Podczas zwiedzanie można obejrzeć przebudowany obiekt wejściowy, podziemia grupy oraz schrony na powierzchni. http://www.hanicka.cz/ (cz.) https://web.archive.org/web/20071030203015/http://www.suworow.pl/hanicka/ (galeria zdjęć) Zdjęcia satelitarne Grupy Warownej Hanicka - schrony R-S-76, R-S-78, R-S-77, R-S-79
