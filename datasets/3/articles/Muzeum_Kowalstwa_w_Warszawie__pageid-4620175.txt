Muzeum Kowalstwa – prywatne muzeum w Warszawie założone na początku lat 90. XX wieku przez małżeństwo Eleonorę i Zdzisława Gałeckich. Obecnie prowadzone jest przez mistrza kowalstwa – Kamila Gałeckiego. W skład muzeum wchodzi kuźnia drewnianej, dębowej konstrukcji o powierzchni 30 m², zakończona na jaskółczy ogon. Posiada wyposażenie charakterystyczne dla podmiejskich kuźni z początku XX wieku z terenów Mazowsza. To pierwszy i jedyny tego typu obiekt w Polsce ze statutem zatwierdzonym przez Ministra Kultury i Dziedzictwa Narodowego. Zlokalizowane jest na skraju Dolinki Służewieckiej na warszawskim Mokotowie przy ul. Przy Grobli 84. Kuźnia na skraju Dolinki Służewieckiej została założona przez Zdzisława Benedykta Gałeckiego – mistrza kowalstwa, absolwenta i magistra Akademii Sztuk Pięknych w Toruniu oraz aktywnego działacza Polskiego Związku Artystów Plastyków. Obiekt został wyciosany przez mistrza ciesielskiego – Władysława Pyzę w latach 80. XX wieku. Kuźnia pod koniec lat 90. XX wieku zmieniła swój dotychczasowych charakter i z typowej pracowni artystycznej stała się obiektem ogólnodostępnym dla zwiedzających. Dzięki inicjatywie małżeństwa – Eleonory i Zdzisława Gałeckich przekształcona została w pierwsze prywatne muzeum w Polsce. Posiada statut zatwierdzony przez Ministra Kultury i Dziedzictwa Narodowego i kontynuuje tradycje dawnej kuźni służewskiej, jednej z najstarszych na Mazowszu. Kuźnia corocznie jest uczestnikiem warszawskiej Nocy Muzeów. W muzeum organizowane są regularnie żywe lekcje historii dla szkół oraz zorganizowanych grup i wycieczek szkolnych. Podczas zajęć przedstawiana jest kompleksowa obróbka żelaza na żywo. Muzeum nadal pełni funkcje profesjonalnej twórczej pracowni, w której powstają różnego rodzaju dzieła sztuki użytkowej z żelaza i metalu, a także aranżacje i wykończenia przestrzeni oraz wnętrz loftowych i industrialnych. Obiekt jest samowystarczalny i nie wymaga prądu. Posiada wszystkie niezbędne urządzenia i narzędzia (będące jednocześnie eksponatami) potrzebne do artystycznej pracy kowalskiej. W kuźni powstają następujące przedmioty (m.in.): Wyposażenie muzeum stanowią narzędzia i przedmioty wykorzystywane w dawnych warsztatach kowalskich pochodzące z obszaru całej Polski. Wśród nich znajdują się m.in.: Poza stałą ekspozycją wnętrza prezentowane są także czasowo malarstwo nawiązujące tematyką do charakteru muzeum oraz rzeźba. Muzeum Kowalstwa Prawdziwa Kuźnia Loft & Design – Historia
