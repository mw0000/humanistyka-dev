Professional Wrestling Hall of Fame & Museum (PWHF) – muzeum i galeria sławy ulokowane w Wichita Falls w stanie Teksas. W muzeum znajdują się różne pamiątki po wrestlerach wprowadzonych do galerii sławy. Jego celem jest upamiętnienie postaci istotnych dla historii wrestlingu. W 1999 Tony Valleno założył muzeum w Amsterdamie w stanie Nowy Jork i zarządzającą muzeum firmę, która miała siedzibą w Schenectady. Była to pierwsza udana próba stworzenia galerii sławy wrestlingu, reprezentowanej fizycznie przez budowlę, w której znajdują się pamiątki po wprowadzonych. W 2016 muzeum zostało przeniesione do Wichita Falls w stanie Teksas. Zgodnie z regułami widniejącymi w 2017 na stronie internetowej muzeum, komitet Selekcyjny (ang. Screening Committee), złożony z nie mniej, niż trzech członków, tworzy listę potencjalnych kandydatów do galerii sławy i przekazuje ją Radzie Dyrektorów (ang. Board of Directors) do zatwierdzenia. Następnie komitet wybiera od 20 do 40 osób posiadających wiedzę na temat wrestlingu, którzy mogą głosować na kandydatów. Listy kandydatów podzielone są na kategorie. Każdego roku wybiera się po jednym zwycięzcy (w przypadku tag teamów jedną drużynę) z każdej następującej kategorii: Wrestlerka (ang. Lady wrestler) Współpracownik (ang. Colleague) Międzynarodowy (ang. International)i po dwóch zwycięzców z każdej spośród następujących kategorii: Era pionierów (ang. Pioneer era) Era telewizji (ang. Television era) Era współczesna (ang. Modern era)Aby osoba kwalifikowała się jako kandydat do galerii sławy, musi albo nie żyć, albo mieć ponad 50 lat. Musi mieć też 20 lat doświadczenia we wrestlingu lub związanym z nią biznesem, chyba że jej karierę przerwała kontuzja, choroba lub śmierć. Osoba raz wprowadzona do galerii sławy nie będzie rozpatrywana w kolejnych głosowaniach. Wyjątek stanowi kategoria drużynowa, jeśli dana osoba została wprowadzona wcześniej w kategorii indywidualnej lub dowolna kategoria indywidualna, jeśli dana osoba została wprowadzona wcześniej tylko w kategorii drużynowej. Muzeum dzieli swoją galerię sławy na poszczególne kategorie. Od początku istnieją kategorie: Era pionierów (ang. Pioneer Era), Era telewizji (ang. Telewision Era), Era współczesna (ang. Modern Era) i Wrestlerka (ang. Lady Wrestler). Od 2002 do 2005 wprowadzono cztery osoby do kategorii Karłowaty wrestler (ang. Midget Wrestler). Od 2003 istnieje kategoria Tag Team. Od 2006 istnieje kategoria Międzynarodowy (ang. International). Od 2003 do 2010 istniała kategoria Nieuczestniczący (ang. Non-Participant), która w 2011 została zastąpiona kategorią Współpracownik (ang. Colleague). W 2019 po raz pierwszy wprowadzono osoby do kategorii Sędzia (ang. Referee) i Zarządca (ang. Executive). = = Na cześć senatora Hugh Farleya, członka Senatu Stanowego Nowego Jorku, który pomógł sfinansować muzeum w pierwszych latach jego istnienia, powstała nagroda Senator Hugh Farley Award przyznawana wrestlerom, którzy przynieśli honor i godność wrestlingowi swoją działalnością społeczną niezwiązaną bezpośrednio z wrestlingiem. Przed 2006 nagroda ta była przyznawana pod nazwą New York State Award. 
