Muzeum Polskiej Piosenki w Opolu – muzeum działające jako samorządowa instytucja kultury miasta Opole, założone w 2007 roku. Prowadzi działalność polegającą na gromadzeniu, katalogowaniu, konserwowaniu i udostępnianiu zbiorów dotyczących polskiej piosenki. Muzeum Polskiej Piosenki jest jedyną instytucją w Polsce, której głównym celem jest utworzenie centrum informacji na temat polskiej piosenki, a także ochrona jej dorobku. Siedziba dyrektora muzeum mieści się na pl. Kopernika 1, jednak wystawy stałe muzeum (z multimedialną wystawą), gdzie zwiedzający mogą bezpośrednio zobaczyć pamiątki związane z polską piosenką, znajdują pod miejscami przeznaczonymi dla widowni na terenie Amfiteatru Tysiąclecia w Opolu przy ulicy Piastowskiej 14a. Muzeum Polskiej Piosenki w Opolu zostało powołane uchwałą Rady Miasta Opola 29 listopada 2007 roku w celu przechowywania informacji i pamiątek dotyczących opolskiego festiwalu. 26 marca 2009 r. formuła muzeum została uogólniona do "...gromadzenie, opracowywanie i prezentowanie zbiorów dotyczących polskiej piosenki, a także prowadzenie działalności kulturalno-oświatowej, edukacyjnej i popularyzacyjnej w tym zakresie". 8 czerwca 2009 roku ogłoszono akcję pod hasłem Piosenka ma swoje historie, której celem było gromadzenie pamiątek związanych z polską piosenką. Udział w niej wzięły m.in. osoby prywatne, instytucje kultury, organizatorzy festiwali, muzycy, kompozytorzy. Dzięki ich pomocy pozyskano m.in. płyty CD, rękopisy, fotografie, plakaty, instrumenty muzyczne, kostiumy. Pierwsza wystawa czasowa w muzeum została otwarta 3 grudnia 2009 roku i nosiła nazwę: "Grunt to bunt. Polska muzyka młodzieżowa w latach 1956-1989". Została ona poświęcona narodzinom i rozwojowi rock and rolla w Polsce. W muzeum odbyło się również kilka wystaw plenerowych. Od października 2009 roku w muzeum organizowane są cykliczne spotkania ze znanymi ludźmi polskiej piosenki, jak również z ich rodzinami i spadkobiercami. Ich celem jest popularyzacja wiedzy na temat polskiej piosenki. Gośćmi muzeum byli m.in.: Danuta Grechuta - żona Marka Grechuty, Halina Kunicka, Krystyna Prońko, Ania Rusowicz, Irena Santor, Lech Janerka, Bogusław Mec, Marek Niedźwiecki, Jan Pietrzak i Tadeusz Woźniak. Zgodnie ze Statutem muzeum w skład muzeum wchodzą: Dział Oświatowo-Wystawienniczy, Dział Dokumentacyjno-Archiwalny, Dział Informatyczny, Specjalista ds. marketingu i promocji, Dział Administracyjno-Księgowy.Muzeum kieruje Dyrektor, którego odwołuje i powołuje Prezydent Miasta Opola. Dyrektor jest nadzorowany przez 9-osobową Radę powoływaną przez Radę Miasta. Natomiast zgodnie z regulaminem zaopiniowanym pozytywnie przez Prezydenta Miasta Opola 2 września 2014, struktura muzeum przedstawia się następująco: Dział wystaw i edukacji; Dział zbiorów muzealnych; Dział księgowo-finansowy; Dział promocji; Dział Organizacyjno-Informacyjny; Dział techniczno-administracyjny. Wystawy czasowe: grudzień 2009 - "Grunt to bunt" czerwiec 2013 - "50/50, czyli tekstem na Opole" październik 2013 - "77 x Osiecka" czerwiec 2014 - "Nastroje, nas troje. Epilog" czerwiec 2015 - "Kołysanki" styczeń 2016 - "Muzeum Polskiej Piosenki czyli historia jednego przeboju" marzec 2016 - "Poeci piosenki w obiektywie Jerzego Dziedziczaka" kwiecień 2016 - „Jego Ekscelencja Bodo” listopad 2016 - "Grane i wygrane" styczeń 2017 - „Ciechowski – Świetlik” marzec 2017 - "Przeszłość ma swoje dźwięki" maj 2017 - "Kulisy Opola” styczeń 2018 - „Pocztówkowy szał” czerwiec 2018 - „Sipińska – sza la la zabawa trwa da da” luty 2019 - "Czy mogę prosić o autograf?" czerwiec 2019 - "Festiwalowe gadżety" czerwiec 2019 - "Muzak"Wystawy plenerowe: marzec 2010 - "Muzyk Młodej Generacji - 30 lat minęło" maj - lipiec 2010 - "Artyści polskiej piosenki w karykaturze" lipiec - sierpień 2010 - "30 lat Jarocińskiego Festiwalu" (współorganizacja) czerwiec 2011 - "Artyści polskiej piosenki w plakacie" kwiecień 2012 - "Babys in Blue, albo: prawdziwa historia Czerwonych Gitar" maj-czerwiec 2013 - "Krajowy Festiwal Polskiej Piosenki na znakach pocztowych" luty 2014 - "Jego Ekscelencja BODO" maj 2014 - "Twarze ZAIKS-u" czerwiec 2014 - "Zaprojektuj okładkę polskiej płyty muzycznej" lipiec 2014 - "40 lat minęło - Ogólne Spotkania Zamkowe Śpiewajmy Poezję" wrzesień 2014 - "Mała Akademia Piosenki z gwiazdami polskiej sceny muzycznej" maj 2015 - "Mój festiwal, moje miasto" wrzesień 2015 - „Mała Akademia Piosenki” maj 2016 - "Twarze muzyki 1982 - 2015 - Andrzej Tyszko" czerwiec 2017 - "Drogi nasze. 35 lat grupy Bakshish" sierpień 2017 - „Kadry Karewicza” czerwiec 2018 - „Opole 81” Mała Akademia Piosenki - cykl muzycznych spotkań dla dzieci w wieku przedszkolnym i wczesnoszkolnym organizowanym przez Muzeum (przy współpracy z Towarzystwem Przyjaciół Opola oraz Narodowym Centrum Polskiej Piosenki od września 2013 r.; w spotkaniach uczestniczyli: Katarzyna Klich, Krzysztof Antkowiak, Krzysztof "K.A.S.A" Kasowski, Lidia Kopania, Skubas, Dorota Miśkiewicz, Sambor Dudziński] i Rafał Brzozowski.Oprócz tego muzeum prowadzi różnego rodzaju warsztaty dla dzieci. Od października 2009 r. w muzeum organizowane są cykliczne spotkania z osobistościami polskiej sceny artystyczno-kulturalnej. W spotkaniach uczestniczyli m.in.: Danuta Grechuta (żona Marka Grechuty), Halna Kunicka, Krystyna Prońko, Ania Rusowicz, Irena Santor, Lech Janerka, Bogusław Mec, Marek Niedźwiecki, Tadeusz Woźniak, Tomasz Budzyński, Maria Szabłowska i Krzysztof Szewczyk, Filipinki i Sława Przybylska. Od stycznia 2014 ukazuje się rocznik kulturalny "Piosenka", koncentrujący się na tematach związanych z polską piosenką, ujmowanych jednak w szerokiej perspektywie poznawczej. Pismo po raz pierwszy ukazało się w drugiej połowie 2006 roku jako kwartalnik, redaktorem naczelnym jest od początku Jan Poprawa. W 2014 r. nakładem muzeum ukazał się komplet płyt z piosenkami dla dzieci pt. "Słuchanki i Śpiewanki", na których znajdują się takie utwory jak" "A ja wolę moją mamę", "Mydło lubi zabawę", "Puszek okruszek", "Kaczka dziwaczka", czy "Laleczka z saskiej porcelany". Muzeum jest także współproducentem programu "Muzeum Polskiej Piosenki, czyli historia jednego przeboju" emitowanego na antenie TVP Rozrywka oraz filmu dokumentalnego "Dobry wieczór Opole! Festiwal - legenda". Oficjalna strona muzeum
