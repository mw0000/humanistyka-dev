Muzeum Warmii i Mazur – największa placówka muzealna w województwie warmińsko-mazurskim a także jedna z najważniejszych w regionie. Siedziba muzeum znajduje się w gotyckim zamku kapituły warmińskiej. Pierwsze muzeum w Olsztynie zostało otwarte w lipcu 1921. Było to wówczas muzeum regionalne o charakterze plebiscytowo-etnograficznym. Kierownictwo ówczesnego muzeum znajdowało się w rękach nauczycieli olsztyńskich: Leonarda Fromma – archeologa i Hugo Hermanna Grossa – nauczyciela przyrody w Luisenschule. Za datę założenia Muzeum Warmii i Mazur przyjmuje się 29 marca 1945, tzn. dzień przybycia Hieronima Skurpskiego do Olsztyna. Początkowo istniało ono pod nazwą „Muzeum Mazurskie”, a od 1975 już jako „Muzeum Warmii i Mazur”. Hieronim Skurpski (1945-1964) Józef Fajkowski (1964-1965) Bogusław Kopydłowski (1965-1970) Władysław Ogrodziński (1970-1983) Jerzy Sikorski (1983-1987) Janusz Cygański (1987-2013) Elżbieta Jelińska (2013-2017) Piotr Żuchowski (od 2017) Muzeum prezentuje zabytki z regionu Warmii i Mazur z zakresu archeologii, historii, numizmatyki, sztuki, rzemiosła artystycznego, piśmiennictwa, kultury ludowej. Zawiera zbiory pochodzące w dużej mierze z muzeów z terenu byłych Prus Wschodnich, m.in. z Heimatmusem w Olsztynie. Charakter zbiorów tworzą m.in. kolekcje: rzeźby gotyckiej, malarstwa religijnego Warmii, portretu holenderskiego, wyrobów konwisarskich i ludwisarskich, grafiki współczesnej. Kolekcje są prezentowane we wnętrzach, które niegdyś służyły administratorowi dóbr kapituły warmińskiej. W latach 1516-1521 funkcję tę pełnił Mikołaj Kopernik. Na ścianie krużganka umieszczona jest doświadczalna tablica z 1517 własnoręcznie wykonana przez astronoma. W zbiorach biblioteki przechowywany jest, jedyny w Polsce, inkunabuł medyczny pochodzący z biblioteki Mikołaja Kopernika. Wśród zgromadzonych starodruków w zasobach muzeum znajduje się m.in.: XVIII-wieczny atlas świata Johanna Baptisty Homanna Christoph Hartknoch: Alt- und Neues Preussen... Frankfurt nad Menem; Lipsk: In Verlegung Martin Hallervorden / Buchhändlern in Königsberg. Druckts Johann Andreae, 1684. (niem.).brak strony w książce Cavata na olsztyńskim zamku Wykłady zamkowe Zamek Kapituły Warmińskiej w Olsztynie Zamek Biskupów Warmińskich w Lidzbarku Warmińskim (bez przedzamcza) Pola Grunwaldzkie w Stębarku (od 1 marca 2011 roku samodzielna instytucja – Muzeum Bitwy pod Grunwaldem) Pałac Dohnów w Morągu Część ratusza w Szczytnie Budynek dawnego kościoła ewangelickiego w Barczewie Willa i wozownia wraz z częścią parku przy ul. Metalowej w Olsztynie Dom „Gazety Olsztyńskiej” w Olsztynie Budynek Centralnego Magazynu Muzealiów w Olsztynie część zamku w Reszlu (Galeria „Zamek”) część ratusza w Mrągowie (Muzeum w Mrągowie). Muzeum Warmii i Mazur posiada siedem oddziałów: Dom „Gazety Olsztyńskiej” w Olsztynie Muzeum Przyrody w Olsztynie Muzeum Warmińskie w Lidzbarku Warmińskim Galeria „Zamek” na Zamku w Reszlu Muzeum im. Herdera w Morągu Muzeum Mazurskie w Szczytnie Muzeum w Mrągowie Strona internetowa muzeum
