Muzeum Elementarza im. prof. Mariana Falskiego w Kuźnicy Grabowskiej – samorządowa instytucja kultury (jedyne w Polsce muzeum elementarza). Muzeum Oświaty powstało na przełomie 2004/2005 roku w dawnym dworku rodziny Oxnerów w Kuźnicy Grabowskiej, dla uczczenia 100. rocznicy utworzenia Związku Nauczycielstwa Polskiego.To miejsce wybrano, gdyż prof. Marian Falski bardzo często tu bywał jako zięć Oxnerów. Spod jego pióra wyszedł najpopularniejszy polski elementarz, z którego uczyły się czytać całe pokolenia Polaków. W muzeum zaaranżowano klasę szkolną z lat ’50 XX wieku, wyposażoną w dawne ławki z kałamarzami, tabliczki do pisania, czy słynne granatowe fartuszki. Znajduje się też wystawa dawnych materiałów dydaktycznych, dzienników szkolnych, zeszytów itp. W Kuźnicy Grabowskiej od 2005 obchodzi się rocznice urodzin Falskiego. Rada Gminy Kraszewice w październiku 2020 podjęła uchwałę w sprawie utworzenia samorządowej instytucji kultury pod nazwą Muzeum Elementarza im. prof. Mariana Falskiego w Kuźnicy Grabowskiej (w organizacji). Dyrektorem nowo powstałej instytucji została Ewa Maląg. W 2019 honorowym patronatem wydarzenie „Wspólne Czytanie Elementarza prof. Mariana Falskiego” objeła I Dama III RP Agata Kornhauser-Duda. W czwartek 7 października 2021 w Senacie Marszałek Senatu RP prof. Tomasz Grodzki otworzył wystawę pt. „Elementarz dobrych wspomnień. W 140. rocznicę urodzin prof. Mariana Falskiego”. Inicjatorką wystawy jest senator Ewa Matecka. Na wystawie, przygotowanej przez Muzeum Elementarza im. prof. Mariana Falskiego w Kuźnicy Grabowskiej, oprócz plansz ze zdjęciami i wspomnieniami prof. Falskiego zaprezentowane zostały wydania elementarza z różnych lat, dawna ławka szkolna i przybory do pisania. Wystawa odwiedziła szereg miast. 4 listopada 2021 muzeum gościło Ministra Edukacji i Nauki Przemysława CzarnkaW listopadzie 2022 roku mieszkańcy tej miejscowości wraz z samorządem Kraszewic zwrócili się do Rady Powiatu z petycją dotyczącą zbycia dworku na rzecz gminy. Podpisy złożyło pod nią ponad 230 osób. W lipcu 2023 Rada Powiatu w Ostrzeszowie wyraziła zgodę na sprzedaż dworku w Kuźnicy Grabowskiej Gminie Kraszewice. Zgromadzono tutaj elementarze wydane od 1910 do 1983 roku, a także przedwojenne przybory szkolne oraz świadectwa, zeszyty, lektury, harcerskie mundurki, odznaki, czapki i zdjęcia. W zbiorach jest m.in. Toruński Elementarz Polski z 1910 r. W Kuźnicy Grabowskiej można też zobaczyć Elementarz dla szkół wiejskich Mariana Falskiego oraz pierwsze czytanki mieszkańców Grenlandii, Izraela czy Japonii. Muzeum posiada ciekawy zbiór czasopism dla dzieci ("Miś", "Świerszczyk", "Płomyczek" i inne). Wystawa stała jest rekonstrukcją dawnej klasy. Na frontowej ścianie wiszą po bokach krzyża portrety Marszałka Piłsudskiego i prezydenta Mościckiego. W dwóch rzędach stoją dawne ławki szkolne z otworami na kałamarze i wgłębieniami na pióra ze stalówką, jest staroświecka tablica i tabliczki, na których dzieci sporządzały rachunki. Można też obejrzeć dawne przybory szkolne i fartuszki z białymi kołnierzykami, z lat 60. I 70. XX w. Biurko (katedrę) nauczyciela wyposażono w dawny sprzęt piśmienniczy oraz okazały ręczny dzwonek szkolny. Mariana Falskiego przypominają też ciekawe archiwalne fotografie, wykonane podczas jego pobytów w Kuźnicy. Przed Muzeum stoi drewniana statua jego patrona, która powstała na początku sierpnia 2016 r. podczas warsztatu dla młodzieży, który prowadził artysta rzeźbiarz Zdzisław Gotfryd. W otoczeniu dworku stoją potężne, wiekowe dęby, otaczające popiersie Chopina (odwiedzał radziwiłłowski pałac myśliwski w pobliskim Antoninie). Cztery z nich, stojące przed dworkiem, mają swoje imiona – jeden z nich to „Marian”. W 2023 muzeum wspólnie z Urzędem Gminy w Kraszewicach wydało książeczkę „600 lat Kuźnicy Grabowskiej 1423-2023", Kuźnica Grabowska 2023. Muzeum można zwiedzać indywidualnie i w grupach zorganizowanych. Placowka gromadzi nowe eksponaty. 7 grudnia organizuje wspólne czytanie „Elementarza” Mariana Falskiego. Działania Muzeum Elementarza w 2022 roku: wystawa „Elementarz dobrych wspomnień” zawitała do Wojewódzkiego Urzędu Województwa Wielkopolskiego, Muzeum Okręgowego w Koninie oraz Muzeum Miasta Ostrowa Wielkopolskiego, roczek Muzeum Elementarza, powiększono zbiory o kilka nowych eksponatów: pozyskano „Książkę do czytania dla austriackich szkół ludowych pospolitych. Cześć I. Elementarz” wydaną w Wiedniu w 1907 r., pozyskano „Elementarz dla szkół miejskich i wiejskich” z 1945 r. pozyskano "Elementarz powiastkowy" z 1930 r. na wystawie czasowej pojawił się "Elementarz" M. Falskiego wydany w Jerozolimie, muzeum znalazło się na liście obiektów, które mogą zwiedzić grupy szkolne w ramach programu „Poznaj Polskę”, warsztaty pisania stalówką w przedszkolach, muzeum znalazło się na liście "WielkoPolska Ciekawie", Noc w Muzeum, udział w audycjach: Polskiego Radia i Radia Poznań, II Piknik Historyczny, złożenie kwiatów na grobie Mariana Falskiego, udział w programie "Poszukiwacze Historii", VI Wspólne Czytanie Elementarza. Każdego roku muzeum w Kuźnicy Grabowskiej odwiedza ok. tysiąca osób 7 grudnia 2023 muzeum wspólnie z Radiem Poznań zorganizowało czytanie Elementarza Mariana Falskiego. W audycjach uczestniczyli politycy, samorządowcy, nauczyciele, słuchacze i uczniowie. 
