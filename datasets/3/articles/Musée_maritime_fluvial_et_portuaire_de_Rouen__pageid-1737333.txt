Musée maritime fluvial et portuaire de Rouen (pol.: Muzeum morskie, rzeczne i portowe w Rouen) – muzeum poświęcone historii francuskiego portu Rouen, będącego jednym z największych portów Francji. Muzeum zostało otwarte w 1999 roku. Główne działy prezentują: Historię portu, ze zdjęciami i częścią wystawy poświęconą zniszczeniom spowodowanym w trakcie II wojny światowej; Infrastrukturę portu i prace wykonane na Sekwanie, pozwalające wpływać do portu wielkim statkom; Statki żaglowe portu Rouen, z wystawą statków pływających do Nowej Kaledonii po nikiel; Flotę handlową, z wieloma modelami statków towarowych; Nawigację rzeczną; Budowę statków; Wielorybnictwo, ze szkieletem wieloryba; Historię eksploracji podmorskiej, z reprodukcją wnętrza Nautilusa Roberta Fultona;W Muzeum znajdują się także statki rybackie i barki, zestaw do nurkowania i reprodukcja kabiny radiowej statku z lat 60. XX w. Szkielet wieloryba (wypożyczony przez Museum d’histoire naturelle de Rouen (pol.: Muzeum historii naturalnej w Rouen)) jest wystawiony w centrum muzeum. Jest to szkielet siedmioletniego finwala. W muzeum znajduje się także 38-metrowa barka rzeczna, zwana Pompon Rouge, która jest dostępna do zwiedzania. Oprócz tego w muzeum istnieje wiele czasowych wystaw o różnorodnej tematyce, takich jak wystawa o moście gondolowym w Rouen lub wystawa o wikingach.
