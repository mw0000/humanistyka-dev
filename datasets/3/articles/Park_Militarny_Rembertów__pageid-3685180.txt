Park Militarny Rembertów – plenerowa ekspozycja muzealna znajdująca się w latach 2013–2016 na terenie należącym do Akademii Obrony Narodowej w Warszawie. Park został otwarty w 2013 roku z inicjatywy rektora uczelni gen. Bogusława Packa. Ekspozycja miała formę ścieżki edukacyjnej, przy której znajdowały się pojazdy bojowe (czołgi, transportery opancerzone), artyleria, samoloty bojowe oraz śmigłowiec. Część z eksponatów została przekazana przez Muzeum Wojska Polskiego w Warszawie, część stanowił wycofany z użytku sprzęt bojowy lub jego makiety. Obiekty zostały odrestaurowane przez pracowników i studentów uczelni. W 2016, po zmianie nazwy uczelni na Akademię Sztuki Wojennej, park został zlikwidowany. Wśród eksponatów znajdowały się m.in. czołgi: T-34/85, T-54, T-55U, PT-76, transportery opancerzone: SKOT WPT i 2AP, TOPAS 2AP i BWP-1, wyrzutnie rakiet: BM-14 i BM-21 Grad, artyleria: armaty przeciwpancerne ZIS-2, D-44 i BS-3, haubica wz. 38, armata wz. 1931/37, samobieżne działo przeciwlotnicze ZSU-57-2, śmigłowiec Mi-2, samoloty: Su-20, Su-22M4K, PZL TS-11 Iskra i Lim-6. Park Militarny Rembertów zaprasza do zwiedzania. www.radioplus.pl, 2016-03-31. [dostęp 2016-04-21]. [zarchiwizowane z tego adresu (2016-09-19)]. (pol.). Małgorzata Korwin-Mikke: Park Militarny w Rembertowie. historykon.pl, 2013-10-24. [dostęp 2016-04-20]. (pol.). AON: mamy czołgi, transportery i wyrzutnie rakiet. www.polska-zbrojna.pl, 2013-10-14. [dostęp 2016-04-20]. (pol.).
