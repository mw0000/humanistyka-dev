Muzeum Historyczne Miasta Krakowa (nazwa skrócona używana od 2019: Muzeum Krakowa) – muzeum historyczne założone w 1899 w Krakowie, którego główna siedziba mieści się w pałacu „Pod Krzysztofory” w Rynku Głównym. Muzeum powołane zostało do życia jako oddział Archiwum Akt Dawnych miasta Krakowa (obecnie Archiwum Narodowe w Krakowie). Muzeum kilkakrotnie zmieniało swoją siedzibę; najpierw znajdowało się w budynku Archiwum przy ul. Siennej, potem w Domu pod Krzyżem (ul. Szpitalna), w Kamienicy Krauzowskiej (ul. św. Jana) i od 1964 roku w Krzysztoforach. Początkowo Muzeum nie eksponowało swoich zbiorów, dopiero w 1952 przy ul. św. Jana została otwarta pierwsza wystawa stała. Jej kolejna odsłona pt. „Z Dziejów i Kultury Krakowa” mieściła się w Krzysztoforach, prezentowała m.in. dawną broń, dzieła sztuki i pamiątki związane z Krakowem, z samorządem miejskim i z cechami. Została ona zamknięta ze względu na remont Pałacu Krzysztofory, który prowadzony był w latach 2016–2021. Obecna wystawa stała, zatytułowana „Kraków od początku, bez końca”, miała swoją inaugurację 18 grudnia 2021 roku. Od początku swojego istnienia Muzeum dba o kultywowanie lokalnych tradycji, takich jak Lajkonik, bractwo kurkowe czy szopki krakowskie (od 1946 roku jest organizatorem konkursu szopek krakowskich). Dyrektorzy Muzeum: Jerzy Dobrzycki (1946–1964) Stanisław Czerpak (1964–1974) Sławomir Wojak (1974–1984) Andrzej Szczygieł (1984–2003) Michał Niezabitowski (od 2004) Pałac Krzysztofory (wystawa stała „Kraków od początku, bez końca”) Wieża Ratuszowa Fabryka Emalia Oskara Schindlera (wystawa stała „Kraków – czas okupacji 1939–1945”) Apteka Pod Orłem (wystawa stała „Apteka Tadeusza Pankiewicza w getcie krakowskich”) Ulica Pomorska (wystawa stała „Krakowianie wobec terroru 1939–1945–1956”) Rynek Podziemny Synagoga Stara (wystawa stała „Dzieje i kultura Żydów krakowskich”) Rydlówka Celestat (wystawa stała „Dzieje Krakowskiego Bractwa Kurkowego i obronność miejska”) Barbakan Mury Obronne Kamienica Hipolitów (wystawa stała „Dom mieszczański”) Muzeum Nowej Huty z filią Podziemna Nowa Huta Muzeum Podgórza (wystawa stała „Miasto pod kopcem Kraka”) Dom Zwierzyniecki Thesaurus Cracoviensis Muzeum Ruchu Harcerskiego Zgodnie ze statutem Muzeum jest samorządową instytucją kultury, wyodrębnioną pod względem prawnym i ekonomiczno-finansowym, której organizatorem jest Gmina Miejska KrakówNadzór nad Muzeum w sposób ogólny sprawuje Minister Kultury i Dziedzictwa Narodowego, a w sposób bezpośredni bezpośredni – organizator, Wydział Kultury i Dziedzictwa Narodowego Urzędu Miasta Krakowa. 21 września 2005 r. Muzeum zostało wpisane do Państwowego Rejestru Muzeów pod nr DDN-IV/PRM/84/05 prowadzonego przez Ministra Dziedzictwa i Kultury Narodowej. Od 2005 roku muzeum jest zrzeszone w powstałej w Paryżu w 1946 roku Międzynarodowej Radzie Muzeów (ang. International Council of Museums – ICOM) – organizacji pozarządowej zrzeszającej muza i ich pracowników. 15. Ogólne Zgromadzenie ICOM w dniu 4 listopada 1986 r. w Buenos Aires, w Argentynie uchwaliło kodeks etyki zawodowej Międzynarodowej Rady Muzeów. Marian Hanik, Muzea Krakowa, Kraków: Krakowski Ośrodek Informacji Turystycznej, 1991. Stanisław Lorentz, Przewodnik po muzeach i zbiorach w Polsce, Warszawa: Wydawnictwo Interpress, 1973. Piotr Hapanowicz, Michał Niezabitowski, Wacław Passowicz, Zagadkowy Kraków, Kraków: Towarzystwo "Pro Museo" [etc.], 2003, ISBN 83-908148-9-7. Oficjalna strona Muzeum Strona o Muzeum w ramach Biuletynu Informacji Publicznej Muzeum we wnętrzu historycznego miasta – konflikt czy harmonia?
